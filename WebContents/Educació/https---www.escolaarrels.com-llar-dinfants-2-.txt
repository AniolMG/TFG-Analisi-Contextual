ALUMNIARRELS
ESCOLA
PROJECTES
ACTUALITAT ESDEVENIMENTS PLATAFORMES
CONTACTE CANAL ÈTIC
LLAR D’INFANTS
Home Llar d’infants
P0 - Llista Material per al curs 22-23
P1 - Llista i Material per al curs 22-23
P2 - Llista i Material per al curs 22-23
80
ALUMNAT LLAR D'INFANTS
00:00
09:36
QUI SOM ?
Som un equip implicat que omplim de sentit les nostres aules per a què els nens i nenes siguin feliços i puguin adquirir aprenentatges compartint, explorant, vivenciant i jugant.
El nostre objectiu és ajudar-los i acompanyar-los en el seu procés emocional, d’aprenentatge i de creixement, per tal que puguin esdevenir infants autònoms. Per aquest motiu, creiem en un infant actiu, capaç i autònom en l’adquisició de nous aprenentatges.
TRETS D’IDENTITAT
La nostra llar d’infants és un centre on tot està preparat i pensat perquè els infants de 0-3 anys hi puguin viure, créixer i compartir moments juntament amb els companys/es i les educadores.
Som els més petits/es de tot el sistema educatiu.
En aquesta etapa, les capacitats que es desenvolupen són principalment, aprendre a ser i actuar cada vegada de manera més autònoma.
Aprenem a expressar les pròpies emocions.
Aprenem a escoltar les explicacions dels companys/es de classe.
Aprenem a pensar i a comunicar-nos a través de les diferents tècniques plàstiques.
Aprenem a descobrir i a tenir iniciativa.
Aprenem a conviure en la diversitat, això implica tenir interès per sentir-nos identificats amb les emocions dels companys i ens ajuda a formar part d’un tot.
Aprenem a utilitzar el llenguatge per a resoldre conflictes, emocions, desitjos…
Treballem la motricitat fina, la coordinació óculo-manual, la percepció, els jocs matemàtics (aparellar, ordenar, comparar, classificar…), la psicomotricitat (on descobrim el nostre cos)…
ESPAIS
Aula Peixos (0-1 anys)
Aules dels Grills (1-2 anys)
Aules dels Mussols (2-3 anys)
Sala de psicomotricitat
Menjador
Pati
Forma part de la nostra tasca educativa donar suport, orientar i acompanyar les famílies en l'establiment d'hàbits i la gestió emocional dels infants més menuts.
QUÈ FEM?
Experimentació. A partir del centre d’interès treballat, cada setmana es realitza una sessió d’experimentació, on els infants lliurement poden manipular, observar i construir nous aprenentatges.
Psicomotricitat. A partir de diferents espais i racons de joc, els nens i nenes juguen lliurement desenvolupant les seves habilitats psicomotrius.
Música. A partir de jocs de falda, danses i cançons es realitzen diferents sessions musicals.
Anglès. Sessions setmanals, a partir d’un titella que presenta diferents cançons, contes i danses en anglès, les quals es promouen l’escolta activa i l’adquisició d’un nou idioma.
Sortides a l’entorn. Sortides que complementen els centres d’interès treballats a l’aula: anem al bosquet, al teatre, al mercat, a la granja-escola, entre d’altres.
Setmanes culturals. Setmanes on diàriament es realitzen activitats d’una determinada temàtica:  English week, Setmana de la Música, Nadal, Sant Jordi…
Projecte intercentres. Durant el curs es realitzen activitats conjuntament amb els companys del segon cicle d’infantil, primària i secundària.
Projecte In&out. Entrada a les aules d’una persona nativa de parla anglesa, que interactua amb els infants durant el seu joc.
Projecte emociona’t i creix. Projecte que es realitza al llarg de tot el curs, on els infants reconeixen les principals emocions i aprenen a identificar-les en ells mateixos.
FAMÍLIA I ESCOLA
Per nosaltres, la col·laboració Família-Escola és un dels punts més importants del Projecte Educatiu de l’Escola i és la clau de l’èxit educatiu dels i les nostres alumnes. Només a partir de la confiança mútua, la comunicació freqüent i la col·laboració, podem treballar plegats, en equip, per aconseguir els objectius que ens proposem amb cadascun dels nens i nenes. És el que nosaltres resumim amb la frase:
JUNTS PER AJUDAR A CRÉIXER.
Comunicació Família – Escola
Les famílies són part activa i participativa en la vida de l’Escola: les seves opinions, suggeriments i propostes ens ajuden a construir escola.
Els pares i mares participen, a títol individual i mitjançant l’AMPA, d’altra banda, els pares i mares delegats, ho fan en actes i celebracions escolars, xerrades i reunions trimestrals amb les famílies, tallers amb els infants, comissions, projectes, entre altres.
Mantenim una relació directa i continuada amb les famílies oferint:
Tracte proper
Entrevistes
Informes
Xerrades pedagògiques
Tallers
Dissabtes en família
Comunicació:
La comunicació amb les famílies és fluida i constant i es realitza mitjançant:
Correu electrònic
Agenda
Fotografies i informacions a la plataforma educativa de l’Escola. CLICKEDU.
Pissarra d’aula
Reculls i mostres de Treballs
Recursos digitals: blocs, pàgina web…
HORARI
L’escola romandrà oberta de setembre a juliol.
De setembre a juny: De 9 h a 13 h i de 15 h a 18 h
Al migdia l’escola romandrà tancada fins a les 14:50h per tal que els infants que es quedin a dinar puguin descansar.
Al juliol: Jornada intensiva de les 8 del matí fins les 3 de la tarda.
SERVEIS
Menjador: L’escola disposa de cuina pròpia.
Piscina alumnes P2
Servei de cangur:
De 3/4 de 8 a 9 del matí.
D’ 1 a 1/4 de 2 del migdia.
De 6 a 7 de la tarda.
Administració: De 9 a 2/4 de 2 i de 3 a 6. (excepte dimecres tarda) Tel. 973 48 03 92
  Orientació psicopedagògica i Atenció a la diversitat:
Psicopedagoga: Marta Coll Baranera
L'EQUIP DE LA LLAR D'INFANTS
Mireia Flotats
SOTSDIRECTORA
Gerard Casas
DIRECTOR
Clara Tordesillas
CAP D'ESTUDIS
Imma Novas
Lurdes Capdevila
Meri Riba
Míriam Semís
Montse Camprubí
Sara Casòliva
Education WordPress Theme by ThimPress. Powered by WordPress.