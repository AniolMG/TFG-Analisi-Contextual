AVUI PARLEM DE SUBSCRIU-T'HI ACCEDEIX CAT CAST Selectivitat 2023 SOCIETAT 13/07/2023 Leer en castellano Medicina i matemàtiques, les carreres amb la nota de tall més alta Augmenta el nombre d'estudiants que han aconseguit plaça al grau que van triar en primera opció Montse Riart i Maria Ortega 3 min 2 Regala aquest article Estudiants a la parada dels FGC de la Universitat Autònoma de Barcelona. CRISTINA CALDERER BARCELONATot i la lleugera baixada de la nota mitjana a la selectivitat d'aquest any (6,787) respecte a la de l'any passat (6,855), les notes de tall per accedir a les universitats s'han mantingut si fa no fa com anys anteriors amb algun lleuger descens, segons el llistat que ha donat a conèixer el departament d'Universitats i Recerca aquest dijous. Els estudis (els que ofereixen més de 40 places) que demanen notes més altes són medicina (UB-Clínic i UPF) i matemàtiques (UPC), que era la nota més alta el curs passat. En el cas de medicina la nota ha pujat lleugerament i se situa en 13,040 a la UB-Clínic i 12,980 a la UPF (l'any passat la nota al Clínic era de 12,809 i a la UPF de 12,825). En canvi, en el cas de matemàtiques (UPC) la nota és una mica més baixa: enguany se situa en 12,925, respecte a 13,254 l'any passat. Pel que fa als graus amb una oferta inferior a 40 places, l'estudi més sol·licitat torna a ser el doble grau de física i matemàtiques a la UAB. En aquest cas, la nota de tall se situa en 13,436, pràcticament com l'any passat, que era de 13,486. Les notes de tall més altes Nota de tall sobre un màxim de 14 el 2023 Font: Departament d'Universitats i Recerca / Gràfic: Eduard Forroll Isanda Un any més, els estudis més sol·licitats en primera preferència han estat els de ciències de la salut, com ara medicina, psicologia, infermeria i odontologia, així com els graus d'administració i direcció d'empreses, dret i arquitectura. Entre la resta de carreres amb més demanda i que tenen notes de tall més exigents hi ha ciència i enginyeria de dades a la UPC (12,694), ciències biomèdiques a la UB (12,377) i a la UAB (12,414), enginyeria biomèdica a la UB (12,611) i la UPF (12,418), bioquímica i biologia molecular i biotecnologia a la URV (12,470) o dret i administració i direcció d'empreses (ADE) i economia a la UPF (12,20). Consulta aquí les notes de tall del curs 2023-2024 Les proves d'accés a la universitat permeten a milers d'estudiants accedir als estudis que trien. La nota que s'aconsegueix a la selectivitat, més la qualificació final dels últims estudis cursats (batxillerat o cicle formatiu de grau superior), serveix de filtre per poder accedir a una carrera universitària o una altra. Els estudis més sol·licitats acostumen a tenir notes d'accés més altes, a conseqüència de la limitada oferta de places i l'elevat nivell de professionalització. Això passa, per exemple, amb el doble grau de matemàtiques i física que imparteix la Universitat Autònoma de Barcelona (UAB), o el grau de medicina al Campus de l'Hospital Clínic que imparteix la Universitat de Barcelona (UB). La persona amb la nota més baixa que accedeix a un grau defineix la coneguda com a nota de tall. El 82,95% dels estudiants preinscrits ja tenen la plaça assignada (es tracta d'un total de 47.501 estudiants) i sis de cada deu (un 62,8%) han entrat al grau que van posar com a primera opció, una xifra lleugerament superior a la de l'any passat. "Estem d'enhorabona, perquè torna a augmentar el percentatge d'estudiants que han obtingut plaça en aquesta primera assignació. Ho ha fet en dos punts, una xifra significativa", ha subratllat la secretària general del Consell Interuniversitari de Catalunya (CIC), Laura Román. Els centres d’estudi més sol·licitats Sol·licitants en 1a preferència vs les places disponibles el 2023 Font: Departament d'Universitats i Recerca / Gràfic: Eduard Forroll Isanda Aquests alumnes es poden matricular a partir d'aquest divendres i fins al 19 de juliol. Per als que han entrat a la segona opció, hi ha dues possibilitats: aquests estudiants poden convertir aquest grau en la seva primera opció, per matricular-se aquest mateix juliol, o esperar. Des del departament recomanen aquesta segona opció, perquè (excepte en els graus amb nota de tall més alta) "les notes acaben baixant al final del procés", ha dit el responsable de l'Oficina d'Accés a la Universitat, Jesús Maria Prujà. Aquests estudiants, però, poden acabar perdent l'opció de triar horari si finalment acaben accedint a la primera opció, perquè es matricularan més tard. Més places per als estudis de medicina Com a novetat per al curs vinent, la secretària general del CIC ha destacat l'augment en 146 places per als estudis de medicina, que cada any registren una elevada demanda. En concret, enguany, segons Román, les places disponibles han augmentat un 12%. Del total de 57.263 estudiants preinscrits, 47.677 procedeixen de les PAU i de cicles formatius de grau superior, mentre que 1.419 començaran un segon grau, 25 més que l'any passat, cosa que Román ha atribuït a l'eliminació del recàrrec per estudiar una segona carrera. Tot i que enguany hi ha 2.103 alumnes més que han demanat el canvi de grau (en total han fet aquesta sol·licitud 7.339 alumnes), Prujà ha relativitzat l'increment i ha explicat que el nombre fluctua segons els anys i que en alguns cursos "es va arribar als 16.000 estudiants" que van canviar de carrera. VEURE 2 COMENTARIS CONTINGUT ELABORAT PER Montse Riart SEGUEIX-ME Maria Ortega SEGUEIX-ME MÉS DEL TEMA Selectivitat 2023 SEGUEIX EL TEMA La campiona del món de patinatge que ha tret l'únic 10 de la selectivitat La diferència de notes brillants entre el batxillerat i les PAU s'accentua en els centres privats MÀSTERS I POSTGRAUS UNIVERSITAT UNPORTAL UNIVERSITATS Dona suport a la informació de qualitat i rigor. Entre tots fem l'ARA. SUBSCRIU-T'HI EL MÉS POPULAR EL MÉS VIST EL MÉS COMENTAT L'únic alcalde català que presumeix de ser racista 1. Francesc Canosa: 2. Localitzen la font de l'Àngel, construïda al segle XIV per abastir el barri de la Ribera 3. Carles Puigdemont prepara la seva pròpia plataforma per al 12-M 4. 5. L'únic alcalde català que presumeix de ser racista 1. Carles Puigdemont prepara la seva pròpia plataforma per al 12-M 2. 3. Dani Alves, condemnat per violació, surt en llibertat provisional de la presó 4. 5. DESCOBREIX VEURE'N MÉS Tres ciutats catalanes són les que tenen l'aire més contaminat d'Espanya (i cap és Barcelona) Pol Casaponsa Sarabia CIÈNCIA I MEDI AMBIENT El rebost de primavera: quines fruites i verdures hem de menjar? Esther Utrilla Pérez, ... MENGEM L'únic alcalde català que presumeix de ser racista Roger Palós POLÍTICA Periodisme lliure i compromès, per estar ben informat SUBSCRIU-T'HI Manifest Qui som Firmes Temes Publicitat Contacta App: IOS Android © ARA 2024 Privacitat Condicions Cookies Col·laboradors