. Obre en una nova finestra.
Contacte
CA
Cercador
Canal Universitats
Inici
Estudis universitaris
Accés a la universitat
Proves d'accés PAU i PAP
Preinscripció
Preguntes freqüents i normativa
. Obre en una nova finestra.
| Canal Universitats
Inici Proves d'accés PAU i PAP Sobre la PAU Què és la PAU
Què és la PAU
La prova d’accés a la universitat és un requisit per a l’estudiantat que té el títol de batxillerat o equivalent per accedir a la universitat. És anònima i idèntica per a tothom, i garanteix la màxima igualtat d’oportunitats a l’estudiantat que s’hi presenta. En la coordinació de la prova hi participen representants de cadascuna de les universitats públiques catalanes, representants del Departament d’Educació i professorat especialista d’universitats i de batxillerat.
    Estructura de la PAU 2024
Mantindrà la mateixa estructura que fins ara, però com a conseqüència de les adaptacions de contingut corresponents al nou currículum del batxillerat LOMLOE publicat en el Decret 171/2022, de 20 de setembre, d’ordenació dels ensenyaments de batxillerat, s’han aplicat canvis que afecten matèries de la fase general i específica. Trobaràs la informació sobre aquests canvis aquí.
  La prova d'avaluació de batxillerat per a l’accés a la universitat (PAU) s'estructura en dues fases:
Fase general obligatòria que consta de cinc exercicis:
Llengua Catalana i Literatura
Llengua Castellana i Literatura
Llengua estrangera (a triar entre Alemany, Anglès, Francès i Italià)
Història o Història de la Filosofia (l’alumnat ha de triar entre una de les dues)
I una matèria obligatòria de modalitat.
Fase específica de caràcter voluntari:
Pots examinar-te d’un màxim de tres matèries de modalitat d’entre les següents: 
Anàlisi Musical, Arts Escèniques, Biologia, Ciències Generals, Dibuix Artístic, Dibuix Tècnic, Disseny, Física, Fonaments Artístics, Funcionament de l’Empresa i Disseny de Models de Negoci, Geografia, Geologia i Ciències Ambientals, Història de l’Art, Història de la Música i de la Dansa, Literatura Castellana, Literatura Catalana, Literatura Dramàtica, Llengua i Cultura Gregues, Llengua i Cultura Llatines, Matemàtiques, Matemàtiques Aplicades a les Ciències Socials, Química, i Tecnologia i Enginyeria.

Les matèries obligatòries de modalitat també poden ser objecte d’examen en la fase específica, sempre que no hagin estat triades a la fase general.
Pel que fa a les ponderacions, la matèria obligatòria de modalitat examinada en fase general també serà tinguda en compte per al càlcul de la nota d’admissió, sempre que la qualificació sigui igual o superior a 5.
Les matèries examinades no han d’haver estat necessàriament cursades al batxillerat.
Data d'actualització:  12.12.2023
Qui pot fer-la?
Estudiants de 2n curs de batxillerat (Catalunya)
Estudiants amb batxillerat o equivalent aprovat en convocatòries anteriors i que es presenten per primera vegada a la PAU, i estudiants que ja han aprovat la PAU i volen millorar nota
Estudiants de cicle formatiu de grau superior (CFGS)
Altres supòsits
Estudiants de 2n curs de batxillerat (Catalunya)
Únicament els estudiants que estan cursant 2n curs de batxillerat a Catalunya han de formalitzar la matrícula, de la convocatòria de juny, en dues fases:
Prematrícula: per triar les matèries de les quals s’examinaran a la prova d’accés a la universitat (PAU)
Matrícula: per definir de quines matèries, de les triades a la prematrícula, s’examinarà a la fase general i/o a la fase específica
AMUNT
Estudiants amb batxillerat o equivalent aprovat en convocatòries anteriors i que es presenten per primera vegada a la PAU, i estudiants que ja han aprovat la PAU i volen millorar nota
Els estudiants amb un títol de batxillerat o equivalent aprovat en convocatòries anteriors (a Catalunya o una altra comunitat autònoma) que es vulguin presentar per primera vegada a la PAU, així com aquells que ja han aprovat la PAU (a Catalunya o a una altra comunitat autònoma) i vulguin tornar a presentar-se per millorar la nota, s’han de matricular directament al portal d’accés a la universitat en el termini establert.
Per millorar la nota els estudiants poden presentar-se a la fase general o a la fase específica o a ambdues, i de les assignatures de modalitat que vulguin, segons l’estructura de la prova, independentment de les assignatures de les quals s’hagin examinat en convocatòries anteriors. Si es presenten de nou a la fase general s’hauran d’examinar de les cinc matèries que la integren.
Si un estudiant es presenta a més d’una convocatòria de la fase general sempre conservarà la nota d’accés més alta (resultat que prové en un 60% de la qualificació mitjana de batxillerat + un 40% de la qualificació de la fase general).
Si es presenta a la fase específica, se li tindrà en compte la nota més alta de les qualificacions de cadascuna de les assignatures, però ha de tenir present que la fase específica té una caducitat de dos anys.
Informació relacionada
Més informació per a l'estudiant de batxillerat i matrícula lliure
(Obre en una nova finestra)
AMUNT
Estudiants de cicle formatiu de grau superior (CFGS)
Els estudiants de CFGS que vulguin millorar la nota d’accés a la universitat obtinguda en el cicle, poden examinar-se només de la fase específica de la PAU. Cada estudiant pot examinar-se d'un màxim de tres matèries de modalitat de batxillerat vinculades a la branca de coneixement en què s’inscriu el títol de grau que volen cursar.
Informació relacionada
Més informació per a l'estudiant de cicle formatiu de grau superior
(Obre en una nova finestra)
AMUNT
Altres supòsits
Estudiants de fora de Catalunya.
Estudiants de sistemes educatius de la Unió Europea o Estats amb acords internacionals, en règim de reciprocitat.
Estudiants de sistemes educatius d'estats no membres de la Unió Europea o estats sense acords internacionals, en règim de reciprocitat.
Informació relacionada
Més informació per a l'estudiant d’altres supòsits
(Obre en una nova finestra)
AMUNT
Altra informació que et pot interessar
Dates clau per a la PAU
. Obre en una nova finestra.
Resultats de la PAU
. Obre en una nova finestra.
Tribunals ordinaris específics i tribunal especial i d’incidències
. Obre en una nova finestra.
Models d’exàmens d’anys anteriors
. Obre en una nova finestra.
Segueix les xarxes socials de Canal Universitats:
Accessibilitat
Avís legal
Mapa web
Política de galetes