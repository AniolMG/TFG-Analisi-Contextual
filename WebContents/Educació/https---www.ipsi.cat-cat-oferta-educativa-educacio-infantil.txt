EnglishCatalàCastellano
zona usuari
Open Menu
Aprenent a compartir
Preinscripció i matrícula curs 2024-25
Estàs a ➜ Oferta-Educativa ➜ Educacio-Infantil
Educació infantil - 3/6 anys
Aprenem de forma integral, per créixer en tots els àmbits
Des del primer dia, a l’Ipsi acompanyem l’alumnat en el seu desenvolupament acadèmic, humà, social i cultural. Perquè, per nosaltres, això és l’educació: una formació integral i transversal, que dota a cada infant de les millors eines per al seu creixement en tots els àmbits. 
A l’escola, cada dia és una aventura!
Formació acadèmica (aprendre a conèixer i comunicar)Formació humana (aprendre a ser)Formació social i cultural (aprendre a conviure)Coneix les eines que implementemConeix els nostres espais
Formació acadèmica (aprendre a conèixer i comunicar)
Formació acadèmica (aprendre a conèixer i comunicar)
A infantil, iniciem el camí cap a l’adquisició i el desenvolupament de totes les competències pròpies de l’etapa, assegurant que cada infant avança en el procés educatiu i adquireix una habilitat bàsica: aprendre a aprendre.
Per fer-ho, treballem en projectes que posen en pràctica la capacitat de raonament, d’organització i de creació, i que, alhora, estimulen el pensament lògic i les habilitats cognitives.
A més, l’alumnat també practica l’oralitat, la lectura i l’escriptura, així com aprèn la importància de l’esforç i la constància, i aprofundeix en l’adquisició d’hàbits i rutines.

Com avaluem l’aprenentatge?
Amb l’objectiu de fer un seguiment constant i individual de cada alumne/a, l’avaluació és contínua i global. 
Això permet detectar les característiques pròpies de l’infant i fer un seguiment rigorós del seu procés: un aspecte clau per assegurar l’assoliment dels objectius i, quan cal, adaptar l’ajuda pedagògica. 
Formació humana (aprendre a ser)
Formació humana (aprendre a ser)
L’autoestima, el respecte, la tolerància, la paciència, la col·laboració o el reconeixement d’errors són valors tan importants com qualsevol coneixement acadèmic.
Per això, a l’aula establim les bases perquè l’alumnat creixi en aquests termes, i tot l’equip docent ens mostrem com a referents positius per guiar els infants en l’aprenentatge. 

Com treballem l’educació en valors?
1- Incloem el treball de l’actitud, els valors i les normes en cada un dels projectes curriculars.
2 - Desenvolupem projectes transversals sobre salut, medi ambient, cooperació…
3 - Potenciem el creixement personal i la integració social amb activitats de dinàmica de grup centrades en el desenvolupament i maduració de cada alumne/a.
 
 
Formació social i cultural (aprendre a conviure)
Formació social i cultural (aprendre a conviure)
Aprofitem els diferents projectes i espais per estimular la convivència responsable i madura, basant-nos sempre en valors com el respecte, la tolerància, l’interès i la participació.
A més, ampliem l’aprenentatge amb el foment de la nostra cultura i la cura del nostre entorn: fem sortides que promouen el respecte pel medi ambient, descobrim la ciutat i els seus voltants, i celebrem les festes tradicionals amb activitats lúdiques, artístiques i gastronòmiques.

Atenció a la diversitat
Disposem de diferents recursos, estratègies i metodologies per atendre la diversitat dins i fora de l’aula. 
. Codocència: incrementem el personal dins l’aula per garantir la millor atenció a l’alumnat. Apliquem les parelles docents en molts àmbits diferents, des de l’anglès i la música, a la psicomotricitat, les matemàtiques, la ciència o la llengua. 
. Treball per racons: utilitzem els diferents espais de l’aula per generar àrees de treball diverses i dur a terme projectes transversals i multinivell.
. Recursos per alumnes amb necessitats educatives especials: disposem de materials específics pels infants que ho requereixen, així com desenvolupem plans i estratègies de treball individualitzades.
. Acompanyament emocional: establim una relació directa i continuada tant amb l’alumnat com amb les famílies, creant vincles de confiança i garantint l’acompanyament total.
. Seguiment tutorial exhaustiu: fem un control rigorós dels progressos de l’infant en el procés educatiu per assegurar l’assoliment de tots els objectius fixats.
. Servei d’Orientació Educativa propi: psicòlogues i pedagogues segueixen de prop el creixement de l’alumnat, avaluant el seu progrés i adaptant les dinàmiques al seu ritme de creixement.
. Coordinació amb serveis externs: treballem conjuntament amb les persones psicopedagogues i/o treballadors/es socials de l’EAP, així com amb els professionals que atenen l’alumnat amb NESE.  L’objectiu és oferir una resposta coordinada a l’infant i a la família, per acompanyar-los sempre en el procés educatiu.

Com organitzem l’etapa?
Som un equip docent sòlid, que garanteix un acompanyament integral i compta amb un servei d'orientació educativa propi. A més, ens coordinem amb professionals externs per atendre les necessitats de l’alumnat i, amb tot, poder formar persones individuals competents, curioses, respectuoses, i amb un futur prometedor.
Coneix les eines que implementem
Coneix les eines que implementem
Treball individual: entrenament de les destreses de pensament i habilitats cognitives.
Treball grupal: pràctica del treball cooperatiu, aprenentatge basat en jocs i treball per projectes.
Robòtica: programa específic per treballar el pensament seqüencial.
Espai EXITOC: programa específic d’experimentació i ciència.
Entrenament setmanal d’habilitats cognitives.
Coneix els nostres espais
. Espai de joc simbòlic
. Taller d’experimentació i ciència
. Sala de psicomotricitat
. Biblioteca Ipsi
. Piscina i instal·lacions esportives pròpies
 
Contacte
Comte Borrell, 243-249
08029 Barcelona
Tel. 93 444 90 00
ipsi@ipsi.cat
Whatsapp Preinscipcions: 663 309 640
Comparteix-nos
SIIF Avís legal Política de privacitat Política de cookies Copyright © 2024 IPSI