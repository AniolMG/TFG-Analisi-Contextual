ESTUDIANTS
CENTRES
PROFESSIONALS
FAMÍLIES
Cursos
Centres
Professions
Orientació
Notícies
DESCOBREIX
cursos i centres
DECIDEIX
la teva formació



INFORMA'T
de l'actualitat
Trobeu el vostre curs ideal
9%
Què vols estudiar?
Cursos/FP
Màsters
Graus
Oposicions
Orientació Acadèmica
Cicles d'FP de grau mitjà
Els cicles formatius de grau mitjà són ensenyaments de Formació Professional que capaciten l'alumnat per a incorporar-se al món laboral
volver a Orientació Acadèmica
Formació Professional - FP
1. Sistema integrat de formació professional
2. Les famílies professionals
3. Cicles d'FP de grau bàsic
4. Programes de Formació i Inserció (PFI)
5. Cicles d'FP de grau mitjà
6. Cicles d'FP de grau superior
7. Cursos d'especialització de Formació Professional
8. FP Dual
9. Preinscripció a l'FP
10. Notes de tall de Formació Professional
11. Com escollir un centre d'FP
12. Proves per a l'obtenció d'un títol d'FP
13. Formació Professional per a l'Ocupació (FPO)
14. Certificats de Professionalitat
15. Acreditació de competències
16. Formació Contínua Bonificada
17. Carnets professionals
L'FP és la formació oficial més connectada amb el món laboral. Té diferents nivells i ofereix ensenyaments associats a una gran varietat de sectors professionals.
A continuació podràs descobrir les característiques dels cicles de grau mitjà, als quals pots accedir després de finalitzar l'educació obligatòria. Tens més de 50 cicles diferents entre els quals triar.
Continguts de la pàgina
Què són els cicles d'FP de grau mitjà
Cicles de grau mitjà impartits a Catalunya
Requisits d'accés a cicles de grau mitjà d'FP
Prova d'accés als cicles de grau mitjà
Curs d'accés als cicles de grau mitjà
Sortides dels Tècnics d'FP
Què són els cicles d'FP de grau mitjà?
Els cicles formatius de grau mitjà de Formació Professional són estudis voluntaris i professionalitzadors que pertanyen a l'educació secundària postobligatòria. Et permeten adquirir competències tècniques necessàries per al desenvolupament efectiu d'una professió.
La durada dels cicles formatius de grau mitjà és de dos cursos acadèmics, un total de 2.000 hores (exceptuant el de Cures Auxiliar d'Infermeria, de 1.400 hores i un sol curs de durada) i, com tots els cicles de Formació Professional, s'agrupen en famílies professionals.
La titulació que obtindràs després de superar un cicle d'FP de grau mitjà és la de Tècnic o Tècnica de la professió corresponent al cicle cursat, amb validesa en tot l'Estat espanyol. Aquesta titulació permet l'accés al món laboral, als cicles formatius de grau superior, a altres cicles formatius de grau mitjà o al Batxillerat.

  Tots els cicles formatius de grau mitjà inclouen una fase de formació en centres de treball, que et permetran adquirir aprenentatges teoricopràctics imprescindibles per al desenvolupament de l'activitat laboral associada al cicle.
L'elevada taxa d'inserció dels titulats de Formació Professional confirma que els cicles formatius proporcionen coneixements tècnics valorats molt positivament per les empreses. Els cicles de grau mitjà d'FP aporten, per tant, una qualificació que respon a la demanda del mercat laboral.
 
Els cicles de grau mitjà, juntament amb els de grau bàsic i els de grau superior, es corresponen amb el Grau D en l'agrupació dels estudis de Formació Professional que estableix l'actual Llei orgànica d'FP, en la qual es contemplen aquests ensenyaments com un sistema integrat.
  Llistat de cicles d'FP de grau mitjà
De les 26 famílies professionals que agrupen els ensenyaments de Formació Professional, a Catalunya existeix oferta formativa de cicles d'FP de grau mitjà en les 24 famílies que es mostren en la següent taula.
Famílies professionals Cicles formatius de grau mitjà

Activitats Físiques i Esportives
Guia en el Medi Natural i de Temps de Lleure
Guia en el Medi Natural i de Temps de Lleure, perfil professional d'Estacions d'Esquí

Administració i Gestió
Gestió Administrativa
Gestió Administrativa, perfil professional Àmbit Jurídic
Gestió Administrativa, perfil professional Àmbit Sanitari



Agrària
Activitats Eqüestres
Aprofitament i Conservació del Medi Natural
Jardineria i Floristeria
Producció Agroecològica
Producció Agroecològica, perfil professional de Producció Agrícola Ecològica
Producció Agropecuària
Producció Agropecuària, perfil professional de Producció Agrícola
Producció Agropecuària, perfil professional de Producció Ramadera


Arts Gràfiques
Impressió Gràfica
Impressió Gràfica, perfil professional en "Converting"
Postimpressió i Acabats Gràfics
Preimpressió Digital

Comerç i Màrqueting
Activitats Comercials
Activitats Comercials, perfil professional Logística
Activitats Comercials, perfil professional Moda
Comercialització de Productes Alimentaris

Edificació i Obra Civil
Construcció
Obres d'Interior, Decoració i Rehabilitació

Electricitat i Electrònica
Instal·lacions de Telecomunicacions
Instal·lacions Elèctriques i Automàtiques
Energia i Aigua
Xarxes i Estacions de Tractament d'Aigües


Fabricació Mecànica
Mecanització
Mecanització, perfil professional de Manteniment i Reparació en Rellotgeria
Soldadura i Caldereria

Fusta, Moble i Suro
Fusteria i Moble
Instal·lació i Moblament

Hoteleria i Turisme
Cuina i Gastronomia
Serveis en Restauració
Imatge i So
Vídeo, Discjòquei i So

Imatge Personal
Estètica i Bellesa
Perruqueria i Cosmètica Capil·lar

Indústries Alimentàries
Elaboració de Productes Alimentaris
Forneria, Pastisseria i Confiteria
Olis d'Oliva i Vins


Indústries Extractives
Excavacions i Sondatges
Excavacions i Sondatges, perfil professional d'Operacions de Maquinària de Construcció
Pedra Natural
Informàtica i Comunicació
Sistemes Microinformàtics i Xarxes


Instal·lació i Manteniment
Instal·lacions Frigorífiques i de Climatització
Instal·lacions de Producció de Calor
Manteniment Electromecànic


Maritimopesquera
Cultius Aqüícoles
Manteniment i Control de la Maquinària de Vaixells i Embarcacions
Navegació i Pesca de Litoral
Operacions Subaquàtiques i Hiperbàriques

Química
Operacions de Laboratori
Planta Química
Planta Química, perfil professional Productes Farmacèutics i Cosmètics

Sanitat
Cures Auxiliars d'infermeria
Emergències Sanitàries
Farmàcia i Parafarmàcia
Seguretat i Medi Ambient
Emergències i Protecció Civil
Serveis Socioculturals i a la Comunitat
Atenció a Persones en Situació de Dependència

Tèxtil, Confecció i Pell
Confecció i Moda
Fabricació i Ennobliment de Productes Tèxtils
Fabricació i Ennobliment de Productes Tèxtils, perfil professional de Gèneres de Punt



Transport i Manteniment de Vehicles
Carrosseria
Conducció de Vehicles de Transport per Carretera
Electromecànica de Maquinària
Electromecànica de Vehicles Automòbils
Electromecànica de Vehicles Automòbils, perfil professional d'Avions amb Motor de Pistó
Electromecànica de Vehicles Automòbils, perfil professional d'Electromecànica de Vehicles Industrials
Manteniment d'Embarcacions d'Esbarjo
Manteniment de Material Rodant Ferroviari
Manteniment d'Estructures de Fusta i Mobiliari d'Embarcacions d'Esbarjo
Vies d'accés als cicles d'FP de grau mitjà
Per a accedir a aquests estudis és necessari complir algun dels següents requisits:
Tenir el títol de Graduat en Educació Secundària Obligatòria (ESO) o equivalent a efectes acadèmics (recordem que es pot obtenir superant un cicle d'FP Bàsica).
Haver superat un Programa de Formació i Inserció (PFI).
Estar en possessió d'un altre títol de Tècnic d'FP.
Haver superat la prova d'accés als cicles formatius de grau mitjà.
Haver superat el curs de formació específic per a l'accés a cicles de grau mitjà.
Prova d'accés als cicles formatius de grau mitjà
Les proves d'accés als cicles d'FP de grau mitjà són els exàmens que has de superar si desitges accedir a aquests estudis i no compleixes amb els requisits acadèmics d'accés (ESO, PFI o un altre títol de Tècnic).
Per realitzar la prova cal que tinguis 17 anys, o que els compleixis durant l'any en què es realitza. 
La prova té tres parts:
Part comunicativa i social: avalua la competència en llengua catalana, llengua castellana, llengua estrangera (anglès o francès) i la competència social i ciutadana.
Part cientificotecnològica: avalua les competències d'interacció amb el món físic i en tecnologia.
Part matemàtica: avalua la competència matemàtica.
La inscripció a la prova es fa a través d'internet des del portal del Departament d'Educació de la Generalitat de Catalunya. Les dates corresponents a la convocatòria del 2024 són les següents: 
Termini d'inscripció, del 7 al 18 de març de 2024.
Realització de la prova, 7 de maig de 2024.

La superació de les proves té validesa en tot l'Estat espanyol.
A més de donar accés a qualsevol cicle de grau mitjà d'FP, la superació de la prova comporta dues exempcions:
Equival a la superació de la part comuna de les proves d'accés a cicles de grau mitjà d'Arts Plàstiques i Disseny.
També substitueix la prova d'accés general a Ensenyaments Esportius de grau mitjà.

La preparació per a la prova d'accés a cicles formatius de grau mitjà la pots fer pel teu compte o en un centre formatiu que imparteixi cursos amb aquesta finalitat, com poden ser centres públics de formació de persones adultes o centres privats que ofereixen cursos per a la preparació de la prova.
Pots consultar tots els centres que imparteixen els cursos per preparar les proves al portal Tria educativa de la Generalitat de Catalunya.
Si optes per preparar la prova pel teu compte, no oblidis que és important començar a estudiar amb antelació, dissenyar un bon pla d'estudi, gestionar correctament el temps i aplicar les tècniques d'estudi i les estratègies d'aprenentatge que millor et funcionin.
Una d'aquestes estratègies consisteix a practicar amb proves similars. Pots accedir als models d'exàmens que comparteix el Departament d'Educació, amb les solucions corresponents.
Curs d'accés a cicles formatius de grau mitjà
La superació del curs específic d'accés a cicles formatius de grau mitjà permet accedir directament a aquests estudis.
Podran realitzar el curs els aspirants que tinguin com a mínim 17 anys o els compleixin durant l'any en què es fa la matrícula i que no disposin del títol de Graduat en ESO o equivalent acadèmic.
El curs té una durada de 600 hores. Les matèries que has de cursar en cadascun dels àmbits en els quals s'estructura el curs són les següents:
Àmbit de la comunicació (COM): Llengua catalana, Llengua castellana i Llengua anglesa.
Àmbit social (SOC): Ciències socials i ciutadania i Tutoria i orientació.
Àmbit cientificotecnològic (CTE): Matemàtiques i Tecnologia o Ciències de la naturalesa (d'aquestes dues últimes només se'n cursa una, depenent del centre).
Pots consultar tots els centres que imparteixen el curs al portal Tria educativa de la Generalitat de Catalunya.
A més de donar accés a qualsevol cicle de grau mitjà d'FP, la superació del curs específic d'accés a cicles de grau mitjà d'FP comporta dues exempcions importants:
Equival a la superació de la part comuna de les proves d'accés a cicles de grau mitjà d'Arts Plàstiques i Disseny.
També substitueix la prova d'accés general a Ensenyaments Esportius de grau mitjà (cal complir la resta de requisits).
Sortides dels Tècnics de Formació Professional
Després de superar un cicle formatiu d'FP de grau mitjà podràs optar per diferents alternatives de continuïtat:
Incorporació al món laboral amb la titulació de Tècnic d'FP que hauràs obtingut.
Altres cicles formatius de grau mitjà, per ampliar les teves competències professionals.
Cicles formatius de grau superior, amb l'objectiu de millorar la teva especialització i augmentar les oportunitats d'inserció laboral.
Ensenyaments d'Arts Plàstiques i Disseny (amb prova d'accés, als cicles de grau mitjà i també de grau superior si la família professional és afí).
Cicles de grau mitjà d'Ensenyaments Esportius (amb prova d'accés).
Batxillerat.
Ensenyaments no reglats.
experts en educació,
formació i orientació, des de 1998
Qui som
Informació legal
Política de cookies
Aliances i afiliació
Treballa amb nosaltres
Contacta amb nosaltres
Mapa web
Serveis per a centres
Premis Educaweb
Registra el teu centre
Accedeix a la teva àrea
Test d'orientació
Resol els teus dubtes
Projectes d'orientació
Consultori
Espanya
Catalunya
Colòmbia
Itàlia
Mèxic
Segueix-nos:
Aliances:
Educaweb és membre de l'Aliança per la Formació Professional. Per a més informació cliqueu aquí
Projectes europeus:
GEM: Guidance and Entrepreneurship Mindsets through Games. Aquest projecte ha estat finançat amb el suport de la Comissió Europea. Per a més informació feu clic aquí
© Copyright Educaonline S.L. 1998-2024