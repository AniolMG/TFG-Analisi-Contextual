. Obre en una nova finestra.
Contacte
CA
Cercador
Canal Universitats
Inici
Estudis universitaris
Accés a la universitat
Proves d'accés PAU i PAP
Preinscripció
Preguntes freqüents i normativa
. Obre en una nova finestra.
| Canal Universitats
Inici Estudis universitaris Tipus d'estudis universitaris Màsters universitaris Màster en formació del professorat
Màster en formació del professorat
El màster universitari en Formació del Professorat d’Educació Secundària Obligatòria i Batxillerat, Formació Professional i Ensenyament d’Idiomes és un màster d’orientació professional imprescindible per exercir la docència en aquests estudis. 
Aquest màster acredita la formació pedagògica i didàctica que habilita per a l’exercici de la professió docent en centres públics, concertats i privats d’educació secundària obligatòria, batxillerat, formació professional i ensenyament d’idiomes. Pel que fa als centres educatius públics, es pot treballar com a personal docent funcionari (si s’aproven unes oposicions), com a personal interí o bé com a personal substitut.
Aquest màster en Formació del Professorat s’organitza, de manera coordinada, en el marc del sistema universitari de Catalunya.
Per formalitzar la preinscripció al màster en Formació del Professorat, cal tenir una titulació universitària concordant amb l’especialitat del màster que es vulgui cursar. En el cas de les especialitats en:
Alemany
Anglès
Francès
Italià
Llengua i Literatura Catalana
Llengua i Literatura Castellana
Matemàtiques
S’estableixen titulacions universitàries preferents per accedir. 
Requisits i perfils d'accés
. Obre en una nova finestra.
Assignació de places
. Obre en una nova finestra.
Especialitats del màster
. Obre en una nova finestra.
Notes de tall
. Obre en una nova finestra.
Calendari
. Obre en una nova finestra.
Organització docent i pla d'estudis
Preinscripció i documentació que cal lliurar
Acreditació de llengües oficials i estrangeres
Preu del màster
Organització docent i pla d'estudis
El pla d'estudis del màster consta de 60 crèdits ECTS, distribuïts en un any acadèmic. Ara bé, depenent de cada universitat, és possible cursar el màster a temps parcial, durant dos anys acadèmics. Cada universitat determina els horaris, els grups, les especialitats i altres especificacions acadèmiques.
Una vegada acabat el màster, caldrà haver adquirit els coneixements, les habilitats i les aptituds necessaris per exercir la docència en l'educació secundària obligatòria i el batxillerat, en la formació professional i en els ensenyaments artístics, esportius i d'idiomes, que s'indiquen a continuació:
Conèixer els continguts curriculars de les matèries relatives a l'especialització docent corresponent, com també el cos de coneixements didàctics entorn dels processos d'ensenyament i aprenentatge respectius.
Planificar, desenvolupar i avaluar el procés d'ensenyament i aprenentatge, potenciant processos educatius que facilitin l'adquisició de les competències pròpies de cada ensenyament.
Concretar el currículum que es vulgui implantar en un centre docent, participant en la planificació col·lectiva.
Dissenyar i desenvolupar espais d'aprenentatge posant una atenció especial en l'equitat, l'educació emocional i els valors, la igualtat de drets i oportunitats i la diversitat, així com desenvolupant les funcions de la tutoria.
Adquirir estratègies per estimular l'esforç de l'estudiant, promoure'n la capacitat perquè aprengui per si mateix i amb altres persones, i per resoldre conflictes.
Conèixer la normativa i l'organització institucional del sistema educatiu.
Informar i assessorar les famílies sobre el procés d'ensenyament i aprenentatge i sobre l'orientació personal, acadèmica i professional dels fills.
Pla d'estudis
1mòdul genèric comú de formació psicopedagògica i social
1 mòdul específic diferent per a cada especialitat
1 mòdul comú de pràcticum, que inclou el treball final de màster
Pràcticum
El pràcticum es desenvolupa als centres seleccionats pel Departament d'Educació.
La distribució dels centres de pràctiques la realitza cada universitat en funció de l’oferta de centres formadors i prioritzant els centres que participen en el Programa d’innovació de centres de referència.
AMUNT
Preinscripció i documentació que cal lliurar
La preinscripció l'heu de formalitzar al Portal d'accés a la universitat dins el període establert per la convocatòria corresponent.
Documentació que cal presentar
Estudiants amb una titulació universitària (o equivalent) obtinguda en una universitat espanyola
Certificat oficial de notes dels estudis universitaris amb el càlcul de la nota mitjana entre 5 i 10 punts.
Títol universitari o resguard de pagament dels drets d’expedició del títol. En cas de presentar només el títol o el resguard de pagament (no es presenta el certificat oficial de notes), la qualificació per accedir al màster serà de 5 punts.
Si escau, certificat oficial del nivell de coneixements B1 (o superior) d’una tercera llengua (anglès, francès, italià o alemany). Cal que consulteu l’apartat següent: "Acreditació de llengües oficials i estrangeres".
Estudiants amb una titulació universitària estrangera
Estudiants amb una titulació universitària expedida per una institució d’educació superior de l’Espai Europeu de l’Ensenyament Superior (EEES):
Títol universitari i certificat acadèmic, on constin les matèries cursades i les notes obtingudes, expedit per una institució de l’EEES.
No cal la legalització dels documents però han d’estar traduïts.
Estudiants amb una titulació universitària expedida per una institució d’educació superior de fora de l’Espai Europeu de l’Ensenyament Superior (EEES):
Títol universitari i certificat acadèmic, on constin les matèries cursades i les notes obtingudes, expedit per una institució de fora de l’EEES.
No és necessari l’homologació o la declaració d’equivalència del títol, però cal que els documents presentats estiguin legalitzats i traduïts.
En els dos casos:
Els estudis acreditats han de donar accés a estudis de màster universitari en el país d’expedició.
L’Oficina d’Accés a la Universitat pot demanar a l’estudiant un certificat de la seva universitat d’origen en què consti que, amb la titulació que el candidat presenta, té accés a estudis de màster en el seu país d’origen.
Tots els estudiants amb una titulació estrangera també hauran de presentar:
Si escau, certificat de coneixements de nivell B1 (o superior) d’una de les dues llengües oficials de Catalunya (català o castellà). Cal que consulteu l’apartat següent: "Acreditació de llengües oficials i estrangeres".
Equivalència de la qualificació d’estudis universitaris realitzats en centres estrangers emesa pel Ministeri d’Educació. Cal que aquest document estigui signat per l’estudiant.
No és necessari disposar de l’homologació del títol universitari per accedir al màster.
Com presentar la documentació
Pots lliurar la documentació:
Telemàticament. Des del perfil d’usuari del Portal d’accés a la universitat, l’estudiant pot incorporar la documentació en format PDF, a l’apartat de "Dades acadèmiques".
Recorda que la documentació presentada ha d’estar en bon estat i les dades han de ser clarament visibles.
Quan lliurar la documentació
El lliurament telemàtic es pot efectuar en qualsevol moment de l’any fins a l’últim dia del termini de preinscripció del màster. Un cop tancat el termini de preinscripció, si es presenta documentació, aquesta es validarà per a convocatòries d’anys posteriors.
AMUNT
Acreditació de llengües oficials i estrangeres
En aquest apartat, pots consultar com obtenir les acreditacions de llengües oficials i estrangeres requerides pel Màster en formació del professorat.
Acreditació de la tercera llengua (anglès, francès, alemany o italià)
Segons la normativa vigent:
Si tens un títol de grau expedit per una de les 12 universitats catalanes, estàs exempt d’acreditar el nivell B1 o superior d'una tercera llengua. Només cal presentar-ne el títol o resguard de pagament.
Si tens un títol de diplomatura, llicenciatura, arquitectura o enginyeria, en el moment de fer la preinscripció has d'acreditar el nivell B1 o superior d'una de les quatre llengües esmentades. Per acreditar-ho, has de presentar el certificat corresponent, amb la indicació del nivell segons el Marc europeu comú de referència per a les llengües (MECR).
Si tens un títol de grau expedit per una universitat de fora de Catalunya, has d'acreditar el nivell B1 o superior d'una de les quatre llengües esmentades. Per acreditar-ho, has de presentar el certificat corresponent, amb la indicació del nivell segons el MECR.
Si tens un títol superior equivalent a grau (Art Dramàtic, Conservació i Restauració de Béns Culturals, Dansa, Disseny o Música) iniciat a partir de l'any 2014 cursat a Catalunya, estàs exempt/a d'acreditar el nivell B1 o superior d'una tercera llengua. Només cal presentar el certificat acadèmic i el títol o resguard de pagament d'aquest títol superior.
Si tens un títol superior equivalent a grau (Art Dramàtic, Conservació i Restauració de Béns Culturals, Dansa, Disseny o Música) iniciat a l'any 2013 o en anys anteriors, has d'acreditar el nivell B1 o superior, d'una de les quatre llengües esmentades, amb la indicació del nivell segons el MECR.
Certificats per acreditar el coneixement de la tercera llengua
Consulta les taules oficials per al reconeixement de certificats i títols acreditatius de la competència en llengües estrangeres en l'àmbit del sistema universitari de Catalunya:
A més de les titulacions especificades a les taules, s'admeten també les certificacions següents:
Les titulacions d'universitats estrangeres cursades en anglès, francès, italià o alemany.
El certificat d'assoliment d'ensenyaments secundaris, expedit per una escola que imparteixi la formació en llengua francesa, italiana, anglesa o alemanya.
La titulació en Filologia, Traducció i Interpretació o equivalent en una de les quatre llengües estrangeres que es demanen per accedir al màster.
La certificació d'haver cursat almenys el 10% d'assignatures d'estudis universitaris (grau, màster oficial o programa de doctorat) en una de les quatre llengües esmentades.
Els certificats d'assoliment de coneixements lingüístics de nivell B1 o superiors expedits per les escoles d'idiomes de qualsevol universitat espanyola.
Acreditació de llengües oficials
Si ets un estudiant internacional, en el moment de fer la preinscripció has d’acreditar un nivell B1, com a mínim, de coneixements d’una de les llengües oficials de Catalunya, sigui el català o el castellà.
Es poden consultar les equivalències entre les acreditacions del nivell B1 de llengua catalana i els certificats de coneixements de català a la llista de titulacions equivalents als certificats de coneixements de català de la Direcció General de Política Lingüística de la Generalitat.
També es pot consultar la taula d’acreditacions de coneixements de castellà a la web d’ACLES.
Accés a les especialitats de llengües estrangeres
Si vols cursar l’especialitat d’anglès, francès o llengües estrangeres i tens una titulació concordant (Filologia, Traducció i Interpretació o equivalent), estàs exempt d’acreditar el nivell d’aquella llengua.
Si vols accedir a una d’aquestes especialitats amb una altra titulació universitària, has d’acreditar el nivell de coneixements de l’idioma (C1 o C2), d’acord amb el que estableix el Departament d’Educació per a cada titulació.
Serveis i recursos electrònics per a l’aprenentatge de terceres llengües
Al web aprencidiomes.cat trobaràs un conjunt de serveis i recursos electrònics per a l’aprenentatge de terceres llengües, així com informació sobre cursos, llocs on examinar-se, ajuts i beques, etc.
AMUNT
Preu del màster
El preu per crèdit és, majoritàriament, el que es fixa en el decret de preus, que, per al curs 2023-2024, l’estableix en 18,46 euros.
Excepcions:
En l’especialitat d’anglès impartida per la Universitat Ramon Llull, el preu per crèdit l’estableix la mateixa universitat i és superior al preu de les altres especialitats.
En les especialitats impartides per la Universitat Abat Oliba CEU i la Universitat Internacional de Catalunya, el preu l’estableix la mateixa universitat.
En el cas d'aquest màster que habilita per a l'exercici d'una activitat professional regulada, existeix una política d'equitat que beneficia als estudiants en situacions econòmiques més vulnerables. En aquest sentit, els estudiants amb tram 1 de renda familiar tenen un descompte del 25% sobre el preu de la matrícula, i els de tram 2, del 20%. Per tant, el preu per crèdit per a estudiants del tram 1 és de 13,85 euros, i per als estudiants del tram 2 és de 14,77 euros.
  Beques Equitat de l’AGAUR que és a través de les quals s’obté el descompte.
AMUNT
Data d'actualització:  28.07.2023
Altra informació que et pot interessar
Cercador d'estudis universitaris
. Obre en una nova finestra.
Universitats catalanes
. Obre en una nova finestra.
Assignacions
. Obre en una nova finestra.
Preguntes freqüents sobre els estudis universitaris
. Obre en una nova finestra.
Segueix les xarxes socials de Canal Universitats:
Accessibilitat
Avís legal
Mapa web
Política de galetes