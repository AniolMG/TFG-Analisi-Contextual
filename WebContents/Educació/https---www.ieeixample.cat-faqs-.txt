932152683 - València 252, 08007 Barcelona
MOODLE
APP TUTORIA
Institut Escola Eixample
Una escola pública compromesa amb la comunitat
QUI SOM?
CURS 23/24
FAMÍLIES
SECRETARIA
CONTACTA
FAQs – Preguntes freqüents
You are here:
HomeFAQs – Preguntes freqüents
FAQS - General IEEixample
FAQS - Comunitat de petits
FAQS - Comunitat de mitjans i grans
FAQS - Comunitat de joves
QUIN ÉS EL MARC HORARI?
Comunitat de petits (Educació Infantil): de 9:00 a 12:30 i de 15:00 a 16:30 h.
Comunitat de mitjans i grans (Educació Primària): de 9:00 a 12:30 i de 15:00 a 16:30 h.
Comunitat de secundària (Educació Secundària Obligatòria):
– matins: dilluns i dijous, de 8:00 a 13:30 hores
dimarts, de 8:00 a 13:00 hores
dimecres i divendres, de 8:00 a 14:00 hores
– tardes: dilluns, dimarts i dijous, de 15:00 a 16:30 hores
HI HA SERVEI D’ACOLLIDA?
Sí. Al matí, de 8:00 a 9:00 hores. A la tarda, des de les 16:30 fins a les 18:00 hores. .
HI HA ACTIVITATS EXTRAESCOLARS?
Sí. Les activitats extraescolars de totes les etapes del centre són gestionades per l’associació EIXIC. Podeu saber-ne més en el següent enllaç: http://asoeixic.com/
DE QUINES INSTAL·LACIONS DISPOSEU?
Tenim menjador amb cuina pròpia, laboratori, taller de tecnologia, espais polivalents, quatre patis diferenciats, gimnàs, sala d’actes, hort. Tots els espais disposen d’eines multimèdia (projector i/o pissarra digital, ordinadors, panells interactius, tauletes…).
TENIU CUINA PRÒPIA?
Cada dia, es cuinen al mateix centre els productes frescos, de proximitat i ecològics inclosos en el menú basal, així com tots els menús especials per a al·lèrgies, intoleràncies, opcions religioses o indisposicions temporals.
COM ÉS L’ESPAI MIGDIA?
En aquesta franja els infants dinen al menjador de l’escola i gaudeixen d’un temps de lleure acompanyats per un equip d’educadors i educadores. En el cas d’I3 i I4 disposen d’un menjador diferenciat. L’empresa VALORS gestiona l’espai migdia; el projecte que desenvolupa està alineat amb el projecte educatiu del centre. Podeu saber-ne més en el següent enllaç: https://www.somvalors.com/
FEU ACTIVITATS EXTERNES?
El nostre projecte educatiu inclou activitats per a totes les etapes organitzades per entitats externes a l’institut escola. Aquestes es duen a terme tant a dins com a fora del centre i s’adapten a la proposta pedagògica de cada moment del curs.
Els equips docents també organitzen per a l’alumnat activitats d’aprenentatge que es desenvolupen fora del centre.
I LES COLÒNIES ESCOLARS?
Des d’I4 fins a 3r d’ESO, tot l’alumnat anem 3 dies de colònies escolars amb l’objectiu de fomentar l’autonomia personal, reforçar les relacions socials, gaudir de l’entorn natural i fer descobertes en un ambient relaxat i ple de complicitats.
És una activitat inclusiva i des del centre afavorim la participació de tot l’alumnat.
COM PODEM PARTICIPAR LES FAMÍLIES EN EL DIA A DIA DE L’ESCOLA?
Les famílies esteu presents en moltes activitats del centre tant dins com fora de l’aula. Podeu venir a explicar-nos un conte, fer-nos un taller d’aprenentatge, compartir el vostre ofici o les vostres aficions, participar com experts en un projecte… qualsevol proposta és benvinguda!
Fem servir la plataforma TOKAPP SCHOOL per comunicar a les famílies les informacions d’interès general.
S’HA DE COMPRAR XANDALL DE L’ESCOLA I/O BATA?
Actualment, no és necessari que l’alumnat porti cap equipació esportiva, bata o motxilla específica.
QUINA ÉS LA QUOTA ESCOLAR I A QUÈ ES DESTINA?
Tenint en compte que el Departament d’Educació no sufraga el 100% del cost de
l’educació d’un infant, demanem que cada família faci una aportació anual que va
destinada a la compra del material didàctic dels diferents espais d’aprenentatge,
la provisió de material fungible per a l’alumnat, la restitució del material de
tallers i laboratoris, l’actualització dels espais… La quota de recursos educatius del curs 23/24 ha estat de 175 € anuals per a les famílies d’infantil i primària i de 150 € anuals per a les famílies de Secundària (aquesta quota es pot fraccionar segons les necessitats de la família). Pel que fa a les activitats complementàries, sortides i tallers, les famílies abonen la quantitat corresponent a cada activitat en què participa el seu fill o filla a mesura que es gestionen les reserves i el transport.
QUANTES PLACES OFERIU DE CARA EL CURS 2024-2025?
Per al curs vinent s’ofereixen 40 places a I3, algunes d’elles reservades per alumnes NESE NEE. Així mateix, preveiem la incorporació de 2 germans d’alumnes del centre. Per a 1r d’ESO s’ofereixen 29 places. En altres cursos cal consultar les vacants.
COM ES FARÀ LA PREINSCRIPCIÓ I LA MATRICULA PEL CURS 24/25?
Les dates del procés de preinscripció i matrícula previstes enguany són les següents:
– Febrer/març: portes obertes als centres
– 20 de febrer: sessions informatives de districte, al Centre Cívic Urgell
– 6 a 20 de març: presentació de sol·licituds d’educació infantil i primària
– 8 a 20 de març: presentació de sol·licituds a educació secundària
– 18 a 26 de juny: període de matriculació
Tot el procés de preinscripció i matrícula serà en format telemàtic; podeu trobar més informació en el següent enllaç:
https://www.edubcn.cat/ca/alumnat_i_familia/informacio_general_matriculacio/preinscripcio
Institut Escola Eixample
Infantil Primaria ESO
ieeixample
Load More
Follow on Instagram
932 152 683
Parla amb nosaltres
a8077149@xtec.cat
Envia'ns un missatge
c. València 252, 08007 Barcelona
La nostra ubicació
Codi de centre
08077149
All rights reserved 2020 © Institut Escola Eixample
tel. 932 152 683
a8077149@xtec.cat