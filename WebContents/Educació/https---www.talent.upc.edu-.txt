Català - Español - English
CAMPUS



INICI CONEIX LA UPC SCHOOL
MÀSTERS I POSTGRAUS
SOLUCIONS CORPORATIVES
POSTGRAUS MICROCREDENCIALS EN MOBILITAT 4.0
Programes finançats pel Ministeri de Transport, Mobilitat i Agenda Urbana en el marc del Pla de Recuperació Next Generation EU
Informa-te'n!
Cerca avançada
Troba el teu curs per àrea de coneixement
Arquitectura, Urbanisme i Edificació Tecnologies de la Informació i la Comunicació Enginyeria Industrial Gestió i Organització d'Empreses Disseny i Tecnologia Multimèdia Sostenibilitat i Medi Ambient Enginyeria Civil, Naval, Marina i Nàutica Ciències i Tecnologies de la Salut
O potser estàs buscant...
Sessions informatives
Borsa de treball
Descomptes, préstecs i ajuts
Estudiants internacionals
Serveis Acadèmics
Serveis per a l'empresa
#EmpoweringTalent
"Les persones són el primer. Sense invertir en elles és impossible innovar amb propòsit"
Guayente Sanmartín, Vicepresidenta i directora general del Negoci d'Impressió en Gran Format d'HP
Destaquem
08/03/2024
AJUTS
EXECUTIVE
Organització i Enginyeria de la Producció i Direcció de Plantes Industrials
Postgrau presencial. Manresa
01/03/2024
AJUTS
Programes de Millora Lean Six Sigma. Nivell Black Belt
Postgrau presencial. Barcelona
19/02/2024
Sostenibilitat Digital a la Construcció
Postgrau semipresencial. Barcelona
+123.500
PROFESSIONALS FORMATS DES DE 1994
376
EMPRESES COL·LABORADORES
1.600
PROFESSORS
219
ACTIVITATS ANUALS
Sessions informatives
Veure més
20
FEBR
SESSIÓ EN LÍNIA Curs de formació permanent
Business Process Management (BPM)
Coneix la UPC
Universitat Politècnica de Catalunya
Blog
Anar al Blog
La Fira Virtual de Postgrau UPC ofereix més de 100 sessions 'online' entre el 26 de febrer i l'1 de març
02-02-2024
Del 26 de febrer a l'1 de març, la UPC organitza la segona edició de la Fira Virtual de Postgrau UPC, una fira en format 'online' en què s'informarà de l'àmplia oferta d'estudis de postgrau de la Universitat: màsters universitaris, programes de doctorat i màsters de formació permanent. Font: Universitat Politècnica de Catalunya - BarcelonaTech (UPC) Pensant en fer un màster o un doctorat? Dubtes sobre quin programa decidir? Tens preguntes que només et pot respondre el coordinador de cada programa? O sobre els procediments d'admissió o les beques disponibles? Per respondre a totes aquestes i altres qüestions, la Universitat Politècnica de Catalunya - BarcelonaTech (UPC) organitza una nova edició de la Fira Virtual de Postgrau UPC , que tindrà lloc del 26 de febrer a l'1 de març i que comptarà amb sessions informatives, en directe , en què s'informarà de l'oferta d'estudis de postgrau en els àmbits de l'enginyeria, l'arquitectura, les ciències i la tecnologia. La fira virtual està organitzada en 13 pavellons, que corresponen als diferents àmbits de coneixement de la Universitat , des d'on es podrà accedir als diferents estands amb informació dels programes de màster universitari, doctorat i màsters de formació permanent. Els visitants ja es poden inscriure a un ampli programa de sessions informatives que es realitzaran durant la setmana. També es programaran sessions específiques sobre el procediment de preinscripció i accés als màsters, les beques i ajuts, així com xerrades adreçades a l'estudiantat internacional, amb informació sobre els tràmits vinculats a l'homologació del títol, els visats o l'allotjament, entre d'altres. La fira comptarà també amb un xat per atendre dubtes dels diferents programes de postgrau. Àmplia oferta d'estudis de postgrau La UPC ofereix 92 màsters universitaris 46 impartits en anglès, 45 programes de doctorat i 71 programes de formació permanent en àmbits emergents i amb una alta inserció laboral. Segons dades de la darrera enquesta d'inserció laboral de l'AQU Catalunya, el 94% de les persones que han cursat un màster a la UPC treballen i el 93% va trigar menys de sis mesos a trobar feina. La majoria va encetar la carrera professional fent pràctiques en empreses, que en un 96 % van realitzar de manera remunerada. L'experiència internacional també és clau en els estudis: la UPC disposa de 1.551 acords d'intercanvi amb 716 institucions d'educació superior d'arreu del món que van permetre que el darrer curs 2.940 estudiants participessin en programes de mobilitat. La Universitat també té establerts 44 convenis de doble titulació internacional amb 30 universitats.
4 ajuts del 20% per al curs en Intel·ligència Artificial a Través del Món IoT
25-01-2024
La UPC School ofereix 4 ajuts del 20% en l'import de la matrícula del nou curs de formació permanent en Intel·ligència Artificial: una Introducció a Través del Món IoT , la primera edició del qual començarà el dia 8 d'abril en modalitat presencial. Les persones que compleixin amb el perfil d'admissió del programa i estiguin interessades a sol·licitar l'ajut, han d'estar admeses prèviament al curs i enviar la següent documentació: Carta de motivació , en la qual exposin les raons per cursar el curs i incorporant informació de les condicions socioeconòmiques, si s'escau. Carta/es de recomanació acadèmica/ques i/o professional/s, si en disposa. La data límit per sol·licitar aquest ajut és el 8 de març de 2024 . Els destinataris d'aquest ajut són professionals amb interès a conèixer la IA i com aplicar-la, i que comptin amb coneixements bàsics en programació, idealment en l'entorn Arduino. Per a l'atorgament de l'ajut es realitzarà una valoració del curriculum vitae dels sol·licitants, experiència professional, interès i nivell d'ocupabilitat en projectes de qualsevol sector on la intel·ligència artificial i la Internet de les Coses siguin d'aplicació. El curs de formació permanent en Intel·ligència Artificial a Través del Món IoT aborda de manera molt aplicada la IA, una tecnologia en expansió i amb una previsió de creixement en la demanda de llocs de treball relacionats. El programa s'enfoca a l'aprenentatge pràctic, experimentant amb formes d' aplicar la IA en el món de la Internet de les coses (IoT) , on les dades són fàcils d'adquirir, d'emmagatzemar i de processar. Els participants aprendran a generar un conjunt de dades ( data set ), transformar-les, escollir els mecanismes d'IA més adequats, entrenar una IA i generar un model que es pot executar en un microprocessador per validar-lo en un entorn d'ús real. Per a més informació sobre els tràmits de sol·licitud, podeu contactar amb la tècnica de formació del programa, Olga Garrán ( olga.garran@talent.upc.edu o al 93 112 08 67) , o el formulari d'informació del curs.
Eva Villegas: "Conèixer l'entorn i l'usuari és essencial per a l'èxit de qualsevol producte o servei"
15-01-2024
Eva Villegas Portero és Doctora en Experiència d'Usuari i Gamificació per la Universitat Ramon Llull (URL), màster en Creació Multimèdia i Serious Games per La Salle (URL) i màster en Tecnologies Accessibles per als Serveis de la Societat de la Informació per la UOC. Professora i coordinadora del grau en Disseny Digital i Tecnologies Multimèdia del CITM-UPC. Aquest bagatge acadèmic i una experiència professional de més de 20 anys desenvolupant projectes vinculats a l'experiència d'usuari per a empreses l'ha portat a dirigir el nou postgrau en Advanced UX: Design, Research and Emerging Technologies que la UPC School posarà en marxa al novembre de 2024. En aquesta entrevista ens dona més detalls. Segons el Digital Talent Overview de 2022, els dissenyadors d'Interface (UI) i d'experiència d'usuari (UX) han experimentat un creixement del 53% respecte al 2020. A quins factors atribueixes aquest bon moment de la professió? Durant anys, diversos projectes han demostrat que conèixer les motivacions, requisits i necessitats de les persones durant el procés de desenvolupament és un factor clau que permet obtenir més acceptació dels productes un cop surten al mercat. Aquestes evidències han fet possible que un perfil com el de consultor en user experience formi part dels equips de creació, desenvolupament, avaluació i innovació de productes i serveis. Quines consideres que són les habilitats clau que un professional UX ha de tenir? Les habilitats clau per portar amb èxit un projecte es basen en la formació, tenir una bona base tant teòrica com pràctica, un aspecte que et permet tenir criteri per prendre decisions encertades pel que fa a les metodologies i les tècniques aplicables segons el tipus de projecte, d'usuari i de context. A més a més, disposar de coneixements en disseny inclusiu i accessibilitat et dona un alt valor afegit respecte als coneixements més generalistes de la disciplina. Quines tendències futures preveus en el camp de la UX i com creus que impactaran en la professió? La principal tendència de l'experiència d'usuari és clara: s'ha convertit en una necessitat en diferents àmbits. Per tant, és un perfil que ha d'evolucionar a mesura que evolucionen aquests àmbits d'aplicació. Els perfils de professionals de l'experiència d'usuari han d'estar preparats per adaptar-se de forma efectiva als canvis. Entendre com funciona la psicologia humana, què significa el context, què implica seguir unes normatives i quin és el seu abast, quines problemàtiques i avantatges hi poden haver o com es poden utilitzar diferents tecnologies en el nostre benefici seran factors clau que tot professional haurà de saber entendre. Les empreses tendeixen a contractar perfils amb anys d'experiència per poder ser eficients des del primer dia, ja que és un perfil que pot impactar en els processos, així que tenir coneixements de diversos sectors i entendre com podem adaptar-nos a d'altres és una competència clau per a les futures incorporacions laborals. Al novembre posareu en marxa la 1a edició del postgrau en Advanced UX: Design, Research and Emerging Technologies. Per què un professional que desitgi desenvolupar la seva carrera en l'especialitat de l' user experience hauria de triar aquesta formació? Quin valor diferencial li aportarà? Abans de proposar el postgrau, hem analitzat què està succeint en l'àmbit docent de graus actuals i què demanda l'empresa. La conclusió ha estat clara, tot i haver-hi moltes formacions en UX, i depenent del tipus de formació realitzada amb anterioritat, hi ha coneixements que els alumnes només poden obtenir un cop accedeixen al sector. Una bona base de coneixement de factors humans, bon coneixement específic de l'entorn, bon criteri en la presa de decisions de metodologies i tècniques són aspectes que requereixen preparació i rodatge professional. El postgrau està enfocat tant a perfils que tenen pocs coneixements de la disciplina com a perfils que tenen amplis coneixements, per això la metodologia docent es basa a realitzar dinàmiques en grup per potenciar l'aprenentatge i en entregues individuals per oferir una formació equitativa segons les necessitats dels perfils dels alumnes. Tot el programa inclou informació respecte al disseny inclusiu, accessibilitat i perspectiva de gènere com a part del contingut. Quins aspectes específics dels processos psicològics i de recerca es tracten a l'hora d'entendre les necessitats dels usuaris en els diferents entorns, com ara l'automoció, la salut o la moda? Al llarg del postgrau els estudiants adquiriran els coneixements necessaris per comprendre els processos psicològics, i la seva avaluació en diversos entorns. Per exemple, l'ús d'entorns virtuals pot millorar funcions cognitives com la memòria i l'atenció, funcions cognitives que es poden veure afectades en diferents malalties. Per tal d'avaluar l'experiència en aquests entorns, els estudiants aprendran a elaborar perfils psicològics i cognitius adequats a cada entorn i cas. Per exemple, en l'entorn de la moda, aplicaran els coneixements sobre percepció (visual, tàctil, auditiva, etc.) en el procés de recerca. Així mateix, aprendran sobre els últims avanços tecnològics en la recerca dels processos psicològics com l'Eye-Tracking (ET) per mesurar l'atenció del subjecte, l'Electroencefalografia (EEG) per comprendre la càrrega mental ("Work Lloeu") de la tasca o el Brain Computer Interface (BCI) per avaluar l'experiència emocional de l'usuari. Amb quines eines tecnològiques i metodologies treballareu al postgrau, i de la mà de quins professionals com a docents? En el sector de l'experiència d'usuari el més rellevant és saber adaptar-nos als requisits del projecte, prendre una bona decisió de la metodologia i de la tècnica és essencial per tal d'obtenir resultats eficaços. Les eines que s'utilitzen normalment són de fàcil ús, i canvien constantment, així que l'aprenentatge es basa principalment a entendre què volem recollir, el perquè, i quina eina ens pot ajudar. Per ajudar els alumnes a entendre el context de les eines tecnològiques en UX, s'imparteix durant el programa un taller presencial de 4 hores enfocat a l'ús de la intel·ligència artificial per entendre diverses eines aplicables al sector. El claustre de professors és molt important en un programa tan específic com aquest, per tant, hi ha un professional per cada tipus de coneixement. En els 5 mesos que dura el programa hi ha 16 professors, 5 dels quals són doctors, amb un ampli coneixement acadèmic i professional; una professora que és doctoranda en psicologia especialitzada en entorns virtuals i tecnologies emergents; i la resta tenen amplis coneixements i càrrecs de responsabilitat en els sectors que s'aborden a la formació.
Ajut del 20% per al postgrau en Organització i Enginyeria de la Producció i Direcció de Plantes Industrials
15-01-2024
La UPC School ofereix un ajut del 20% de l'import de la matrícula del postgrau en Organització i Enginyeria de la Producció i Direcció de Plantes Industrials , que s'iniciarà el 8 de març de 2024 en modalitat presencial a Manresa. Les persones que compleixin amb el perfil d'admissió del programa i estiguin interessades a sol·licitar l'ajut, han d'estar admeses prèviament al postgrau i enviar la següent documentació: Carta de motivació , exposant les raons per cursar el postgrau i incorporant informació les seves condicions socioeconòmiques, si escau. Expedient acadèmic . Carta/es de recomanació acadèmica/ques i/o professional/s, si en disposa. La data límit per sol·licitar aquest ajut és el 23 de febrer de 2024 . Es realitzarà una valoració de l'expedient acadèmic dels sol·licitants, del seu curriculum vitae, experiència professional, experiència en l'àmbit industrial i management i nivell d'ocupabilitat en el sector una vegada finalitzats els estudis. Per a més informació sobre els tràmits de sol·licitud, podeu contactar amb el tècnic del programa a través del telèfon 93 706 80 35 o del formulari d'informació del postgrau. Aquest ajut és incompatible amb altres ajuts i descomptes oferts per la UPC School i en cap cas té caràcter retroactiu, és a dir, no podrà ser sol·licitat per persones ja matriculades.
Èxit del 5è Deep Learning Barcelona Symposium
10-01-2024
El passat dijous 21 de desembre, la Universitat Oberta de Catalunya (UOC) va ser l'amfitriona de la cinquena edició del simposi Deep Learning Barcelona (DLBCN) , la trobada internacional de referència sobre aprenentatge profund coorganitzada per la Universitat Politècnica de Catalunya (UPC), el Centre de Visió per Computador de la Universitat Autònoma de Barcelona, la Universitat de Barcelona, la Universitat Pompeu Fabra, la UOC, Telefonica Research i Dolby Laboratories. El Simposi de Deep Learning Barcelona se centra en la recerca de xarxes neuronals profundes i aplega investigadors de referència mundial que realitzen les seves investigacions a Barcelona o que s'han format en universitats de la capital catalana i ara treballen a l'estranger. Aquesta cinquena trobada va incloure 25 ponències de grups de recerca tant de Catalunya com d'altres d'internacionals, com ara Stanford i Columbia, així com intervencions d'empreses líders a escala mundial, com Meta, Amazon i Google. La xerrada magistral va ser impartida per Fernando de la Torre, doctor per la Universitat Ramon Llull, professor associat de recerca i director del Human Sensing Lab a la Carnegie Mellon University dels Estats Units. El simposi també va comptar amb líders en intel·ligència artificial, com són Ricardo Baeza-Yates, de la Universitat Pompeu Fabra; Marta R. Costa-Jussà, de Meta París; Aleix Martínez, d'Amazon Seattle, i Antonio Torralba, del MIT de Boston. D'una rellevància particular per al postgrau en Artificial Intelligence with Deep Learning de la UPC School és la contribució de Marta R. Costa-Jussà , fundadora d'aquests estudis i actual directora de doctorat a la UPC en aquest camp. A més, altres professors del postgrau com ara Mariona Caros, Laia Tarrés, Javier Ferrando, Ioannis Tsiamas i Gerard I. Gállego van presentar els seus treballs de recerca en aquesta trobada professional. El Deep Learning Barcelona 2023 ha estat testimoni de la vitalitat i rellevància del camp de recerca de l'aprenentatge profund a Barcelona . La participació activa de l'equip docent del postgrau en AI de la UPC School reforça el compromís per mantenir la formació a l'avantguarda dels avenços tecnològics.
Postgraus microcredencials finançats en mobilitat 4.0
08-01-2024
A partir d'aquest mes de gener, la UPC School posa en marxa 14 programes de postgrau de curta durada en forma de microcredencials, dissenyats per preparar els futurs líders de la mobilitat 4.0. Aquestes formacions, amb un preu reduït que oscil·la entre els 300 i els 500  , estan finançades pel Ministeri de Transport, Mobilitat i Agenda Urbana en el marc del Pla de Recuperació Next Generation EU. El PDI i el PTGAS permanent de la UPC o d'ens del grup UPC, així com els familiars de 1r grau d'afinitat, podran gaudir d'un 40% de descompte addicional en aquests programes. Per la seva banda, tot l' Alumni UPC donat d'alta a la comunitat UPCAlumniMés tindrà un 12,5% de descompte addicional en la matrícula d'aquests microcredencials. Temàtiques com la robòtica, cloud, ciberseguretat, intel·ligència artificial, metavers, ports 4.0 , smart cities o data science es presenten com els principals eixos temàtics en què se centren aquests nous programes, que podran cursar-se en format presencial o semipresencial. Amb una càrrega lectiva de 15 crèdits ECTS i una durada d'entre quatre i sis mesos, aquests estudis de curta durada i enfocament pràctic estan dissenyats perquè els professionals adquireixin i millorin les competències relacionades amb la digitalització i la sostenibilitat en l'àmbit del transport i la mobilitat , així com la logística, l'operació i el manteniment de les infraestructures vinculades. Una oferta que té l'objectiu d'acompanyar i promoure les transformacions digitals que marquen el present i futur d'aquest sector tan estratègic. Aquesta és l' oferta de microcredencials en mobilitat 4.0 que s'inicien a partir d'aquest mes de gener: Per a estudiants de grau o acabats de titular: Ciència de Dades per a Mobilitat i Transport . Inici: 31 de gener de 2024. Impacte de les Tecnologies Cloud en el sector del Transport i la Logística . Inici: Gener de 2025. La Ciberseguretat a les Nostres Ciutats . Inici: 29 de gener de 2024. Sistemes de Transport Intel·ligent . Inici: 12 de febrer de 2024. Per a professionals i graduats universitaris: Ciberseguretat en Xarxes Ferroviàries . Inici: Octubre de 2024. Data Science and Digital Technologies for Fleet Tracking and Management . Inici: Febrer de 2025. Digitalització de la Mobilitat Urbana . Inici: 19 de febrer de 2024. Intel·ligència Artificial aplicada al Transport i a la Logística . Inici: 15 de març de 2024. Metavers i Mobilitat. Com Aplicar els Avantatges del Metavers en la Millora de la Mobilitat . Inici: 1 de març de 2024. Ports 4.0. Digitalització de la Logística i Gestió Portuàries . Inici: Febrer de 2025. Robòtica Aplicada al Transport i a la Logística . Inici: Setembre de 2024. Smart City i Gestió de la Mobilitat. Un Enfocament Multidisciplinari . Inici: 29 de gener de 2024. Smart Road Transport. Digitalització del Sector del Transport de Mercaderies . Inici: Febrer de 2025. Urban Air Mobility: Integrating U-Space Technologies and Services . Inici: Febrer de 2025. La UPC té previst incorporar més microcredencials a la seva oferta formativa, especialment dins les convocatòries del Ministeri per al Desenvolupament de les microcredencials Universitàries a Espanya, en el marc de l'estratègia europea de formació al llarg de la vida i reciclatge professional que preveu la nova Llei Orgànica del Sistema Universitari (LOSU). La modalitat formativa de microcredencials està impulsada des de la Unió Europea per afavorir la inclusió i la igualtat d'oportunitats. S'orienta a facilitar l'adquisició i la millora de coneixements, competències i capacitats necessàries per al desenvolupament personal i professional de manera ràpida, així com l'adaptació a les necessitats del mercat laboral i de l'entorn canviant. La LOSU preveu una estructura modular per la qual cada formació pugui tenir sentit de forma independent i, alhora, acumular-se i combinar-se en credencials més àmplies en el marc d'un itinerari formatiu personalitzat. Programes finançats pel Ministeri de Transport, Mobilitat i Agenda Urbana en el marc del Pla de Recuperació, Transformació i Resiliència, finançat per la Unió Europea - Next Generation EU.
Agenda
Finance Afterwork: "Emprenent en Fintech: De la Idea al Mercat"
22-02-2024
Fira Virtual de Postgrau UPC
Del 26-02-2024 al 01-03-2024
TALENT ARENA by Mobile World Capital Barcelona
Del 26-02-2024 al 29-02-2024
29a Nit de les Telecomunicacions i la Informàtica
20-03-2024
Coneix la UPC School
Presentació
TECH TALENT CENTER
Contacta'ns
Màsters i postgraus
Formació
Formació en Línia
Microcredencials
Formació Executive
Programes Subvencionats
Blau 3005
Sessions informatives
Descomptes, préstecs i ajuts
Estudiants internacionals
Borsa de treball
Serveis Acadèmics
Solucions corporatives
Solucions corporatives
Serveis per a l'empresa
Borsa de treball
Segueix-nos
UPC CITM UPC Videogames
© Fundació Politècnica de Catalunya - Avís legal - Política de cookies - Política de privacitat