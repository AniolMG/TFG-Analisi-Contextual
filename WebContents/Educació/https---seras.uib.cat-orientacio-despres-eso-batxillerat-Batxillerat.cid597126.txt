Universitat de les Illes Balears
Informació dirigida a
Obrir/Tancar submenú
Seu electrònica
Aula digital, Portal PAS-PDI, UIBdigital
Webmail
Cercador, Directori telefònic, Personal docent, Guia d'experts, Biblioteca, Mapa del web
Font
ENG
Aprèn
R+D+I
Coneix-nos
Tot
Els dies 10 i 17 de febrer es faran tasques de manteniment d'Acadèmic que poden afectar l'ampliació de matrícula, els serveis de resposta automàtica de la seu electrònica, les gestions de seguiment de tesis doctorals, el tancament d'actes, etc.
Seràs UIB. Futur alumnat de grau
Estudia un grau Accés i admissió Orientació
Obri/Tanca
Centres educatius Què és PortUIB?
Seràs UIB Orientació Què hi ha després de ...? ESO batxillerat
Comparteix al:
Facebook
Twitter
Whatsapp
Escolta
  Batxillerat
Què és i quant dura?
Amb aquests estudis milloraràs la teva formació general i obtindràs una completa preparació acadèmica per continuar després amb estudis superiors, tant universitaris com de formació professional.
Dura dos cursos acadèmics, i es fan 30 hores setmanals de classe a primer de batxillerat i 32 hores setmanals de classe a segon de batxillerat
Quina és la seva estructura i modalitats?
Segons la nova llei educativa (LOMLOE), hi ha quatre modalitats de batxillerat:
Arts
Si tens interessos pels fenòmens artístics: món audiovisual, arts gràfiques, disseny, mitjans de comunicació, publicitat, arts escèniques, producció i gestió d’empreses del sector cultural i animació cultural i social, aquesta és la teva modalitat. Aquesta modalitat té dos itineraris:
Arts plàstiques, imatge i dissenys.
Música i arts escèniques.
Ciències i Tecnologia
Si t’interessen les ciències experimentals, les matemàtiques, els continguts cientificosanitaris, els processos tecnològics i la producció de béns i serveis, aquesta és la teva modalitat.
General
Si encara no has decidit quin camí acadèmic escollir o tens previst elegir un estudis de grau o CFGS que tenen una base interdisciplinar, aquesta és la teva modalitat, ja que possibilita incorporar matèries de les diferents modalitats (Arts, Ciències i Tecnologia, Humanitats i Ciències Socials) amb una formació més global i flexible.
Humanitats i Ciències Socials
Si tens inquietuds relacionades amb els estudis lingüístics i literaris, la filosofia, les ciències socials, jurídiques, polítiques i econòmiques, la gestió i administració pública o privada, la comunicació, les relacions públiques, la publicitat, o el turisme i altres serveis d’oci, aquesta és la teva modalitat. Aquesta modalitat té dos itineraris:
Itineraris d'Humanitats.
Itinerari de Ciències Socials.
Cada curs està format per:
Assignatures comunes: són cinc assignatures i un treball de recerca de batxillerat
Assignatures de modalitat: tres assignatures segons la modalitat de batxillerat elegida.
Assignatures optatives: una assignatura que pot elegir l'alumne.
Pots consultar les assignatures de cada modalitat en el següent enllaç
(Conselleria d'Educació i Formació Professional)
Més informació
Normativa currículum batxillerat LOMLOE: Conselleria d'Educació i Formació Professional
Sobre el batxillerat: Ministeri d'Educació
Oferta educativa de les Illes Balears
Procés d'escolarització
Preguntes freqüents
Batxillerat internacional, o programa del diploma de l'IBO (Internacional Baccalaureate Organisation)
Batxibac (doble titulació batxiller - baccalauréat)
Programa d’Estudis Integrat, PEI, dirigit a l’alumnat que cursa simultàniament els Ensenyaments Professionals de Música o Dansa i el Batxillerat
Un consell molt important
Convé que pensis bé la modalitat de batxillerat que s’ajusta més al que vols estudiar en acabar-lo i als teus interessos professionals, per facilitar al màxim l’accés.
Si tens pensat continuar amb un cicle formatiu de grau superior en acabar el batxillerat, consulta la modalitat de batxillerat preferent per a cada cicle a la web <fp.caib.es>, a l'apartat Pas de batxillerat a CFGS. 
Si, en acabar batxillerat, vols fer un grau universitari, també convé triar bé les assignatures de segon de batxillerat que et puguin fer augmentar la nota d’admissió. Pots saber quines són aquestes assignatures consultant els paràmetres de ponderació de la Universitat on vols estudiar. Recorda que des del primer curs de batxillerat cal que et posis les piles i treguis bones notes, perquè l’expedient dels dos cursos del batxillerat té un 60 per cent de pes en la nota final de la prova d’accés a la Universitat (PBAU).
I després del batxillerat?
Un cop aprovat, s’obté el títol de batxiller. I després, què pots fer?*
Cicles formatius de grau superior de FP, amb els quals s’obté el títol de tècnic superior.
Cicles formatius de grau superior d’Arts Plàstiques i Disseny, amb els quals s’obté el títol de Tècnic Superior d’Arts Plàstiques i Disseny.
Ensenyaments esportius de grau superior, amb els quals s’obté el títol de Tècnic Esportiu Superior.
Ensenyaments artístics superiors (art dramàtic, arts plàstiques i disseny, conservatori superior de música), amb els quals s’obté el títol superior equivalent al títol de grau.
Estudis universitaris de grau, amb els quals s’obté el títol de grau, si supera la prova de batxillerat per a l'accés a la Universitat (PBAU).
Una vegada superada la PBAU, el vostre fill o filla podrà participar en el procediment d'admissió general per accedir a un estudi de grau. Consultau els paràmetres de ponderació per a l'admissió a la UIB.
*Cal tenir en compte, els procediments d'accés i admissió a cada una d'aquestes opcions.
Diari UIB
La UIB estudia la millora dels cultius de cànnabis amb finalitats medicinals
Més notícies
Accessibilitat | Avís legal
  ©2024 Universitat de les Illes Balears. Cra. de Valldemossa, km 7,5. 07122 Palma (Illes Balears). Tel.: (+34) 971 17 30 00. CIF: Q0718001A