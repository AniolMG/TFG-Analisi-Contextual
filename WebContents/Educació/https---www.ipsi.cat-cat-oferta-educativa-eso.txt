EnglishCatalàCastellano
zona usuari
Open Menu
Orientació personal, acadèmica i professional
Preinscripció i matrícula curs 2024-25
Estàs a ➜ Oferta-Educativa ➜ Eso
Educació Secundària Obligatòria - 12/16 anys
En tot moment vetllem per la formació global dels nostres alumnes; uns alumnes satisfets i preparats per al futur, competents acadèmicament, humanament sensibles i culturalment i social compromesos.
Formació acadèmicaFormació humanaFormació social i culturalAtenció a la diversitat
Formació acadèmica
Formació acadèmica
Desenvolupem el seu potencial intel·lectual, fomentant la responsabilitat i autonomia en el treball acadèmic. La nostra metodologia única es basa en l'adquisició de mecanismes que construeixen el coneixement a través de l'experiència i la reflexió.
Amb un nivell d'exigència adaptat a les necessitats de cada alumne, incentivem i acompanyem l’alumne, en tot moment, perquè sigui capaç de: 
desenvolupar habilitats com l'autoconeixement, la construcció de la pròpia identitat, la regulació emocional i el pensament crític, 
manejar amb eficàcia les pròpies destreses i habilitats de pensament com són les capacitats d'anàlisi, síntesi, raonament, inducció i deducció i expressió, 
prendre consciència de la importància de la constància i l’esforç com a condició imprescindible per progressar,
adquirir el gust per aprendre i continuar aprenent a partir de potenciar l'aprenentatge autònom i la responsabilitat, incloent-hi aspectes com l'interès, la precisió, l'organització, la planificació i el rigor. 

Com avaluem l'aprenentatge?
L'avaluació dels alumnes és global, contínua i diferenciada segons les matèries. Disposem d’uns criteris d'avaluació clars i coherents per determinar el grau d'assoliment de les competències bàsiques i els objectius de cada assignatura. L'equip docent actua de manera coordinada per millorar els processos d'aprenentatge.
Formació humana
Formació humana
Entenem la formació com un enriquiment personal que va més enllà de l'adquisició de coneixements. Busquem el progrés de l'alumne en àmbits com l'autoestima, la confiança en si mateix, la tolerància, l’acceptació, l’ajuda mútua i la col.laboració. 

 
Com eduquem i promovem els valors humanitzadors? 
Incloem i posem en pràctica el treball d’actituds, valors i normes a tots i cadascun dels nostres projectes curriculars. 
Impartim matèries específiques com Cultura i valors ètics i Orientació. 
Fem projectes transversals sobre salut, medi ambient, solidaritat social, cooperació i col·laboració entre etapes. 
Potenciem espais de participació entre els alumnes.
Apliquem un pla d’acció tutorial que potencia el creixement personal i la integració social. 

Tutoria
L'acció tutorial és fonamental per al desenvolupament personal, acadèmic i professional de l'alumne. El tutor, en col·laboració amb les famílies, vetlla per les competències personals i socials de cada estudiant. 
 
Formació social i cultural
Formació social i cultural
Promovem l'educació més enllà de les aules per reforçar els coneixements adquirits. Estem convençuts que la formació en l'àmbit sociocultural és una experiència gratificant per als alumnes, estimulant la convivència responsable en un marc de participació, respecte, flexibilitat, solidaritat, compromís, interès i tolerància, alhora que desperta la seva curiositat.

A l'ESO, concretem això mitjançant les següents activitats:
. Celebració de Festes i Tradicions: Participem activament en les festes i tradicions de la nostra cultura, com La Mercè, Castanyada, Nadal, Carnaval, Pasqua, Sant Jordi i la Festa Major de l'Escola, així com les festes populars amb gegants, grallers i timbalers.
. Sortides i Activitats Culturals: Realitzem sortides i activitats culturals relacionades amb la música, l'art, la llengua, la literatura i el coneixement de la nostra i altres cultures. També col·laborem en accions comunitàries que fomenten el respecte pel medi ambient.
. Jornades Culturals: Durant tres dies, acostem als alumnes a temes acadèmics, socials i culturals, d'actualitat o d'interès especial pels adolescents. Aquestes jornades inclouen conferències, debats, xerrades,, tallers i sortides.
. Jornades Literàries: Celebrem una festa centrada en la literatura per difondre la cultura, amb activitats que amplien el món de l'oci literari i cultural, com visites a centres culturals, exposicions, conferències i representacions teatrals protagonitzades pels alumnes. Destaquem el dia de Festa Major de l'Escola, una jornada entranyable per a tots nosaltres.
. Sortida Tutorial d'Inici de Curs: Organitzem una sortida d'un dia al començament del curs per acollir els alumnes, permetent-los tenir un contacte distès amb el tutor/a, afavorint la dinàmica de grup i compartint les expectatives del curs.
. Treball de Síntesi i Projecte de Recerca: Aquesta activitat combina tasques individuals amb treball en equip, orientades a acostar els alumnes a la investigació.
. Concursos Literaris: Realitzem certàmens literaris en castellà i anglès, així com els Jocs Florals en català, per observar la vitalitat de la literatura escrita pels alumnes.
. Participació en Certàmens Literaris i Matemàtics Externs: Formem part activa en certàmens com Lectura en Veu Alta i la Lliga de Debat de Secundària, així com la Copa Cangur de Matemàtiques.
Atenció a la diversitat
Atenció a la diversitat
Disposem de diferents recursos, estratègies i metodologies per atendre la diversitat dins i fora de l'aula. 
. Desdoblaments del grup classe en dos grups a les matèries de llengua catalana, llengua castellana i matemàtiques (de 1r a 3r d'ESO).
. Classes de suport en grups reduïts per a llengua catalana, llengua castellana i matemàtiques (de 1r a 3r d'ESO, 3h/setmanals).
. Anglès en grups partits.
. Suport lingüístic per a alumnes nouvinguts: aula lingüística (2n i 4t d’ESO) i matèria optativa de suport lingüístic (1r i 3r d’ESO). 
. Suport específic a l’aula per part de personal docent vinculat al Servei d’Orientació Educativa, assignades des de la Comissió d’Atenció a la Diversitat
. Alemany i francès com a segona llengua estrangera.
. Treball cooperatiu
. Treball individual
. Treball per projectes
. Suport i seguiment individual tant en el vessant acadèmic com personal
. Plans i estratègies de treball específics, garantint la realització de plans individualitzats, per a aquells alumnes que ho requereixen
. Ús d’IPads, com a recurs pedagògic, atès que valorem la necessitat d'apropar els nostres alumnes a una eina valuosa quant al seu procés d'aprenentatge. La seva utilització ens possibilita treballar l’ús segur i responsable de les tecnologies digitals, tenint cura de gestionar la pròpia identitat digital i el respecte a la dels altres.
. Seguiment tutorial continuat dels alumnes (tutoria grupal i tutoria individual).
. Servei d’Orientació Educativa propi.
. Programa d’orientació personal, acadèmica i vocacional a 4t d’ESO de caràcter propi, per tal que els nostres alumnes puguin prendre una decisió autònoma i responsable pel que fa a la tria d’estudis postobligatoris.
. Coordinació i supervisió amb la psicopedagoga i/o  treballadora social de l’EAP.
. Coordinació amb els serveis externs que atenen a alumnes amb NESE.
 
Contacte
Comte Borrell, 243-249
08029 Barcelona
Tel. 93 444 90 00
ipsi@ipsi.cat
Whatsapp Preinscipcions: 663 309 640
Comparteix-nos
SIIF Avís legal Política de privacitat Política de cookies Copyright © 2024 IPSI