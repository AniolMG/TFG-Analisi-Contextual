Futurs estudiants Estudiants Alumni Empreses Mitjans de comunicació Directori La meva UdG
español english
Coneix la UdG
Estudia
Estructura
UdG Home
Investiga
Viu la UdG
Internacional
Estudia
Grau en Enginyeria Informàtica
Per a veure aquest contingut heu de modificar les vostres preferències de Cookies.
UdG EstudiaOferta formativaGrausGrau en Enginyeria Informàtica
Informació general
Accés
Sortides professionals
Continuar estudiant
Assignatures
Calendaris i horaris
Pràctiques
Treball final de grau
Mobilitat
Matrícula
Professorat
Informes de la titulació
Contacte
Escola Politècnica Superior
Edifici P1
C/ Maria Aurèlia Capmany, 61
Campus Montilivi
17003  Girona
Segueix-nos a:
Facebook
Twitter
Youtube
Instagram
Com arribar-hi

Coordinador/a
Doctora  Marta Fort Masdevall
 coordinador.geinf@eps.udg.edu
Queixes, suggeriments i felicitacions
Grau en Enginyeria Informàtica
Curs 2022-2023
El grau en Enginyeria Informàtica et capacitarà per afrontar la gestió d’equips i projectes, i per ocupar llocs de responsabilitat. En concret, et permetrà especialitzar-te en una d’aquestes branques: enginyeria del software, enginyeria de computadors, computació o tecnologia de la informació. El grau en Enginyeria Informàtica de la UdG té una qualificació d’excel·lència atorgada per l’Agència Catalana d’Universitats. Només un 10 % dels estudis a Catalunya disposen d’aquest distintiu.
Compartir
Informació en pdf
INFORMACIÓ GENERAL
Dades generals
Nom de l’estudi:
Grau en Enginyeria Informàtica
Branca de coneixement:
Enginyeria i arquitectura
Durada:
4 anys
Crèdits europeus:
240
Títol(s) a què dona dret:
Graduat/ada en Enginyeria Informàtica per la Universitat de Girona
Centre docent:
Escola Politècnica Superior
Nombre orientatiu de places:
100
Última nota de tall:
Notes de tall de la convocatòria de juny de 2022
Preu aprox. de la matrícula de primer:
Vegeu Quant costa estudiar a la UdG?
Memòria vigent:
Memòria (2010)
Altres informacions:
Indicadors de seguiment
Em convé saber
El primer curs del grau en Enginyeria Informàtica conté assignatures instrumentals de caire general com ara càlcul, àlgebra, lògica i física, i assignatures específiques informàtiques d’introducció a la programació i als ordinadors. Per iniciar aquesta primera etapa, és important que l’estudiant hagi cursat les assignatures afins del batxillerat o dels seus estudis de procedència. Els estudiants amb ànim de resoldre reptes, amb capacitat d’anàlisi de problemes, d’abstracció, d’imaginació i creativitat, amants de la precisió, dels raonaments lògics, etc. són ferms candidats a gaudir d'aquests estudis, que obren la porta a una professió dinàmica i amb moltes sortides professionals.
L’objectiu d'aquest estudi és facilitar la capacitat d’anàlisi i disseny de sistemes informàtics. Això inclou també la creació i adaptació dels sistemes informàtics a les necessitats específiques dels usuaris finals. Paral·lelament, es donen els coneixements bàsics d’enginyeria científica i tècnica des d’una perspectiva informàtica, per facilitar l’adaptació als canvis tecnològics continus que es produeixen en aquest camp.
El grau en Enginyeria Informàtica està enfocat directament a aportar solucions professionals a qualsevol àmbit socioeconòmic que impliqui l’ús d'eines i sistemes informàtics. El pla d’estudis proposa una oferta diferenciada dels que hi ha en el nostre entorn, molt adaptat a les característiques del nostre teixit social i econòmic, que permet als estudiants especialitzar-se en l’itinerari de computació, d’enginyeria de computadors, enginyeria del software o de tecnologies de la informació, sense oblidar una base científica i una tècnica adequada. La participació del sector empresarial és explícita en el pla d’estudis, ja que incorpora la possibilitat de fer pràctiques en entorns laborals. Com a enginyer, l’estudiant serà capaç de dissenyar i construir noves eines informàtiques i mantenir i actualitzar qualsevol aplicació de gestió, de sistemes, d’informàtica industrial i de noves tecnologies.
Consulta les relacions entre les assignatures del grau
 
Consulta les assignatures dels itineraris
Competències
Aquesta titulació té com a objectiu formar els estudiants perquè adquireixin les competències necessàries per a l’exercici de l’activitat professional informàtica. En resum, algunes de les competències que l’alumne adquirirà són les següents:
Capacitat per redactar, organitzar, planificar, desenvolupar i firmar projectes en l’àmbit de l’enginyeria informàtica.
Capacitat per dirigir projectes de l’àmbit informàtic.
Capacitat per dissenyar, desenvolupar, avaluar i assegurar l’accessibilitat, l’ergonomia, la usabilitat i la seguretat dels sistemes, els serveis i les aplicacions informàtiques.
Capacitat per definir, avaluar i seleccionar plataformes de maquinari i programari per al desenvolupament i l’execució de sistemes, serveis i aplicacions informàtiques.
Capacitat per dissenyar, desenvolupar i mantenir tot tipus de sistemes, serveis i aplicacions informàtiques, i per assegurar-ne la qualitat.
Capacitat per dissenyar i desenvolupar arquitectures informàtiques, centralitzades i/o distribuïdes, que integrin maquinari, programari i xarxes.
Capacitat per conèixer, comprendre i aplicar la legislació relativa a l’àmbit informàtic.
Coneixement de les matèries bàsiques i de les tecnologies que capacitin per a l’aprenentatge i el desenvolupament de nous mètodes i tecnologies.
Capacitat per resoldre problemes amb iniciativa, presa de decisions, autonomia i creativitat.
Coneixements per a la realització de mesures, valoracions, taxacions, peritatges, estudis i informes en l'àmbit informàtic.
Capacitat per analitzar i valorar l’impacte social i mediambiental de les solucions tècniques.
Coneixement i aplicació dels elements bàsics d’economia i de gestió de recursos humans, organització i planificació de projectes.
Capacitat per treballar en entorns multilingües i multidisciplinaris.
ACCÉS
Requisits d'accés
Batxillerat
Accés: proves d’accés a la universitat (PAU), fase general. Admissió: ponderació de les matèries de modalitat examinades a les PAU vinculades a la branca de coneixement d'enginyeria i arquitectura.
Cicles formatius de grau superior (CFGS)
Accés: tots els CFGS. Admissió: ponderació de les matèries de modalitat examinades a les PAU vinculades a la branca de coneixement d'enginyeria i arquitectura.
Més grans de 25 anys
Opció preferent de la prova d'accés superada: enginyeria i arquitectura
Més grans de 40 anys
Valoració de l’experiència professional relacionada amb la titulació de grau a la qual es vol accedir i resultat d’apte a l’entrevista
Més grans de 45 anys
Prova d’accés superada i resultat d’apte a l’entrevista
Altres
Tipus especials d’accés reconeguts per la normativa vigent
Altra informació d'accés
Codi de preinscripció
81042
Ponderacions
Paràmetres de ponderació de les matèries de modalitat de la fase específica de les PAU
Convalidació de CFGS
Assignatures i crèdits convalidables de cicles formatius de grau superior
Més informació
Accés a la UdG
Accés a la Universitat
SORTIDES PROFESSIONALS
El graduat en Enginyeria Informàtica podrà desenvolupar l’activitat laboral en sectors molt diversos i en qualsevol àmbit socioeconòmic que impliqui el desenvolupament d’eines i sistemes informàtics. En general, aquestes feines podem ser: 
Anàlisi, disseny i programació d’aplicacions (perfil d’analista / programador).
Desenvolupament de software gràfic i multimèdia.
Administrador de sistemes, xarxes i bases de dades.
Informàtica industrial (robòtica i programació de control i processos).
El 97 % dels nostres alumnes troba feina del seu àmbit el primer any després d'acabar els estudis d'enginyeria (font: informe AQU 2017). També, segons l'estudi "Inserción laboral de los estudiantes universitarios", presentat el novembre de 2015 i elaborat per la Secretaria d'Estat d'Educació, Formació Professional i Universitats, l'Enginyeria Informàtica figura en sisè lloc entre les titulacions més ben posicionades quant a inserció laboral, i des del 2011 ha passat del 69,1 % al 93,4 %.
CONTINUAR ESTUDIANT
El grau en Enginyeria Informàtica dona accés directe als màsters en Ciència de Dades i en Computació d’Imatge Mèdica que s’ofereixen a l’EPS. També es pot accedir al màster Erasmus Mundus Joint Master in Medical Imaging and Applications (MAIA).  Els estudiants que desitgin continuar els estudis de doctorat ho podran fer dins el programa de doctorat de l’EPS i dins dels grups de recerca en l’àmbit informàtic amb reconeixement nacional i internacional.
Més informació
Màsters universitaris
Formació continuada
ASSIGNATURES
Pla d’estudis
Oferta d'assignatures 2022-2023
1r Curs
Llista d’assignatures
2n Curs
Llista d’assignatures
3r Curs
Llista d’assignatures
4t Curs
Llista d’assignatures
Al llarg de la carrera cal superar els requisits següents:
Llista d’assignatures
CALENDARI I HORARIS
A través dels següents enllaços podeu accedir als calendaris i horaris que corresponen a aquest grau.
El calendari acadèmic marca l'inici i final de classes, els dies no lectius, vacances, períodes d'examen... El calendari administratiu marca els períodes per fer els diferents tràmits administratius.
Calendaris i horaris
PRÀCTIQUES
Totes les assignatures tenen un vessant pràctic que té un pes molt important en els estudis. Les pràctiques es fan en grups reduïts en laboratoris que tenen equipaments adaptats a les necessitats actuals.
L’empresa és molt present a l’Escola Politècnica Superior. Com a estudiant del grau en Enginyeria Informàtica podràs fer pràctiques en empreses a través de les estades a l'entorn laboral. Podràs triar entre les moltíssimes ofertes que es proposen a cada curs.
TREBALL DE FI DE GRAU
Durant l’últim curs faràs el treball final de grau, on demostraràs els coneixements que has adquirit durant la teva formació. Faràs un sol treball que serà avaluat per un tribunal amb membres de cada estudi. El treball final de grau és un projecte d’enginyeria sobre la matèria que escullis, realitzat sota la supervisió d’un professor. Si vols, el podràs desenvolupar en una empresa o en un grup de recerca. El Patronat d’empreses que dona suport a l’Escola Politècnica Superior i els col·legis professionals d’enginyers cada any donen premis als millors treballs finals de grau.
MOBILITAT
L’Escola Politècnica Superior té relacions amb universitats d’arreu del món. Hi ha diversos programes de mobilitat i d’intercanvi que et permetran fer estades a l’estranger per cursar-hi assignatures, realitzar el treball final de grau o ampliar els estudis: Erasmus, Erasmus+, Erasmus Mundus, Sòcrates, IAESTE, SICUE-Sèneca, Beques Balsells, Beques Josep Maria Ginés i Pous...
MATRÍCULA
Matrícula de primer
Passos a seguir per a la matrícula
Més info
Què necessites saber per a la teva matrícula
Més info
Documentació que hauràs de presentar
Més info






























Automatrícula
L'automatrícula és el sistema de matriculació electrònica de la Universitat de Girona. Es realitza a través d'Internet i està disponible per a la major part dels estudis.
Accés a l'automatrícula Guia d'automatrícula
UdG Home
Plaça Sant Domènec, 3
Edifici Les Àligues
17004 Girona
Tel. +34 972 41 80 00
Formulari de contacte
Telèfons de contacte
Twitter Youtube Instagram +Xarxes
Portal de transparència Seu electrònica Perfil del contractant
CC BY-NC-ND
Accessibilitat Avís legal i protecció de dades Política de galetes Suggeriments Accés editors
español english