T. 93 464 50 90
L'ESCOLA
SERVEIS
PROJECTES
ACTIVITATS
PUBLICACIONS
ESPAI FAMÍLIES
Espai Privat
Contacte
L'ESCOLA
Inici / L'ESCOLA / Oferta educativa / Educació Infantil
Presentació Una mica d'història Oferta educativa Serveis Tour Virtual 360º Una escola arran de mar - El documental Web del 75è aniversari EDC
Educació Infantil Educació Primària Educació Secundària
P3, P4 i P5
Dels 3 als 6 anys
Educació Infantil
L'alumne/a d'infantil té molta curiositat i presenta una gran capacitat per memoritzar la informació que obté com a resposta a les seves preguntes.
Objectius
Oferir una formació integral on l'infant és el protagonista del seu aprenentatge, ningú no ho pot fer per ell. A través de l'experimentació, descobreix i es fa preguntes. L'aprenentatge es fa de forma global. A l'aula es creen situacions d'aprenentatge per tal que l'alumne/a vagi desenvolupant al màxim les seves capacitats.
Aprenem jugant. Amb el joc, imaginen, relaten, construeixen i s'expressen lliurement. 
L'educació en valors està present en totes les activitats. L'entorn de treball és acollidor, i l'infant se sent estimat i acompanyat per les seves mestres. El vincle que s'estableix afavoreix l'aprenentatge en trobar-se en un entorn segur. Al mateix temps, l'aula té una estructura i una organització que facilita l'adquisició d'hàbits i rutines tan necessàries per generar seguretat a l'infant i fomentar la seva autonomia i iniciativa personal.
A través del llenguatge, s'expressen i estructuren el pensament. El llenguatge és essencial en la construcció del coneixement. L'aprenen treballant la consciència fonològica, fonamental per a l'òptim desenvolupament de la competència comunicativa.
Amb el treball per projectes l'infant aprèn a pensar per ell mateix, a investigar, a aprendre dels errors i dels encerts, i, d'aquesta manera, també aprèn a ser crític. Els projectes es basen en el món real i són interdisciplinaris perquè constaten la connexió entre les diferents matèries del currículum. Amb els projectes, els nens i nenes aprenen a treballar en equip, a organitzar-se per cercar informació, a seleccionar-la, a comprendre-la i a relacionar-la.
Els ambients són espais d'aprenentatge que es fonamenten en l'acció dels infants. Els nens i nenes de P3, P4 i P5 comparteixen diferents espais amb materials i característiques que fomenten l'adquisició de les diferents competències. Aquesta metodologia afavoreix la interacció, la col·laboracio, l'autonomia i la cooperació entre alumnes d'edats diferents. 
Amb la pràctica del mindfulness, l'infant adquireix una sèrie d'habilitats per desenvolupar la consciència de les seves experiències internes i externes. Aprèn a reconèixer els seus pensaments i emocions, i l'impacte que produeixen en el cos. Aquesta pràctica afavoreix el desenvolupament de la intel·ligència emocional i l'assoliment d'un major benestar.
A l'aula disposen de recursos digitals interactius tot i que en aquesta etapa es potencia l'aprenentatge a través de l'experimentació i la manipulació. Treballen la robòtica amb els robots Next.
Next és una eina d'aprenentatge que potencia el desenvolupament de les competències i habilitats fomentant la investigació, el treball cooperatiu, l'autonomia, la resolució de reptes i l'anàlisi crítica. Facilita la generació d'estratègies, la comprensió lògica i el pensament abstracte.
El Coding Express és un recurs amb el que adquireixen les habilitats bàsiques de programació.
Ninus, és un entorn interactiu d'aprenentatge amb el que es pot gaudir de contes, jocs i activitats corporals diverses. Els infants entren dins la projecció, i mitjançant el moviment, interaccionen amb l'entorn, que reacciona als seus moviments.
Horari 
De dilluns a divendres, de 9:00h a 13:00h i de 15:00h a 17:00h
Matèries complementàries
Aquestes activitats ens permeten incorporar aquells ensenyaments, que, tal com està previst en el nostre projecte educatiu, afavoreixen la formació integral dels nostres alumnes. Complementen la formació bàsica dels ensenyaments obligatoris que són objecte de concert. Són de caràcter voluntari i formen part de l’horari escolar de tots els alumnes al llarg de cinc hores setmanals. A diferència de les matèries curriculars, no estan contemplades en el concert subscrit amb la Generalitat de Catalunya i, per tant, són totalment finançades per les famílies.
Les activitats complementàries incorporades a l’horari lectiu setmanal que s’ofereixen són les següents:
Playful English (2 hores setmanals)
Taller d'expressió corporal (2 hores setmanals)
Taller d'expressió artística (1 hora setmanal)
    Escoles Minguella
Centre Concertat d'Educació Infantil, Primària i Secundària
C/ Santa Madrona 75, 08911 Badalona
escola@escolesminguella.org
T. 93 464 50 90
      Tour 360º
Visita la web dedicada al 75è aniversari de l'escola
Copyright © 2017 - Escoles Minguella - Avís legal - Política de Privacitat
 