Escola
AFA
Contacte
  Escola
Nou de Quart
Escola lenta. Respectem el temps natural de cada infant. Treballem per un desenvolupament integral: emocional, físic, social i cognitiu. Entenem que l’experimentació i el treball manipulatiu són font de motivació i d’aprenentatge. Comptem amb un equip de mestres en formació permanent, compromès amb el projecte i amb la seva professió.
Previous
Next
Treballem amb un currículum just, ben seqüenciat i amb uns materials de qualitat que garanteixen el suport als aprenentatges.
Escola lenta: Tenim i donem temps.
L’Escola Nou de Quart (9d4t) és un centre educatiu d’infantil i primària de titularitat pública que va néixer el curs 2008/09 amb tan sols dos nivells educatius, P3 i P4 i la seva trentena d’alumnes.
El Nou de Quart és una escola jove i, per tant, plena de projectes que la motiven i encoratgen.
El seu Projecte Educatiu deixa clar quin és l’ ideal educatiu, i quina la seva línia d’escola. Des de plantejaments flexibles i oberts i aportant unitat, continuïtat i estabilitat treballem amb compromís per garantir el nostre projecte. El que més ens caracteritza, és el de treballar respectant el ritme de cada infant. En quest sentit, escollim metodologies que volen aconseguir i desenvolupar de forma global les competències per la vida.
La nostra escola compta amb un Equip de Mestres format, que sap que el moment de la descoberta és el moment de l’aprenentatge, i en aquest sentit treballa.
La nostra, no és una escola on els mestres ensenyen, és un espai on els nens i nenes aprenen. Fomenta l’autonomia i la llibertat d’ escollir, descobrir i redescobrir. Vol que els seus alumnes adquireixin les eines necessàries per entendre el món on creixen i esdevinguin persones lliures, actives, crítiques i felices.
L’Escola Nou de Quart (9d4t), es defineix com “Escola Lenta”, amb una mirada atenta i respectuosa que acompanya i treballa amb la idea de donar el temps que necessita cada infant per anar avançant, cadascú al seu ritme, en el procés educatiu.
t +34 972 468 344
correu electrònic: b7009242@xtec.cat
codi escola: 17009242
C/. Mas Ferriol 1,3 17242 Quart (Girona)
   