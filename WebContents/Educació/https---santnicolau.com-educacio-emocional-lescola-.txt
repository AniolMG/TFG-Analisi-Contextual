937 27 41 23
de 8:00 a 17:45
Accedeix
a clickedu.eu
Qui som?
Projecte
Etapes
Serveis
Bloc
Extraescolars
Estiu
Tour 360º
Contacte
VISITA’NS
CAES
Educació emocional a l’escola
IniciPersonesEducació emocional a l’escola
22 / DESEMBRE
Persones, Valors Sant Nicolau 0 Comentaris
A l’escola Sant Nicolau ens desenvolupem emocionalment
Fa anys l’escola Sant Nicolau va proposar-se desenvolupar les competències emocionals del seu alumnat. D’aquesta manera va iniciar accions formatives per al seu professorat de la mà de l’Esther Garcia, alhora que va començar a treballar les emocions a les aules. El curs 2018/19 aquest propòsit va entrar de manera pautada, rigorosa i planificada a l’etapa de Secundària a través de tallers d’Educació Emocional en els cursos de primer i segon d’ESO. Enguany el tercer d’ESO s’ha sumat al projecte que, liderat per la mateixa Esther Garcia compta amb dues especialistes encarregades del curs de primer, Maria Navarrete, i de segon i tercer, Laia Mestres.
Recentment l’escola ha posat al servei de les famílies una xerrada amb la qual hem pogut conèixer la importància del desenvolupament emocional en el nostre alumnat, de quina manera treballem les seves competències emocionals en els tallers i, finalment, quin és el paper de les famílies en el desenvolupament emocional dels seus fills i filles.
Per què val la pena dedicar temps i recursos al desenvolupament emocional del nostre alumnat?
La idoneïtat de dedicar temps i recursos al desenvolupament emocional del nostre alumnat es recolza principalment en dos aspectes. En primer lloc, avui sabem que als nostres alumnes (igual que a nosaltres) els acompanya sempre un procés emocional subjacent i que aquest té un paper preponderant en totes les funcions executives del cervell. És a dir, les emocions que experimenten en tot moment tenen un pes específic molt significatiu en processos tan importants com la presa de decisions, els processos d’atenció i concentració, la capacitat de planificar i tenir en compte les conseqüències dels seus actes i la resposta de pausa i reflexió, entre molts d’altres.
Tenint en compte, doncs, el paper de les emocions en el dia a dia de l’alumnat, el desenvolupament emocional els dota de la capacitat de governar-se bé i d’orientar-se de manera adequada i adaptativa envers els seus objectius, siguin quins siguin aquests.
En segon lloc, avui també sabem que el desenvolupament emocional està en correlació amb el desenvolupament humà. Tenint en compte que aquest és un dels propòsits de l’educació en general  i de la nostra escola en concret, dedicar temps al desenvolupament de les competències emocionals és dedicar-lo al creixement humà de l’alumnat. Les recerques dels últims 20 anys ens indiquen que el desenvolupament emocional d’un alumne correlaciona amb el seu rendiment acadèmic, amb la seva capacitat per establir vincles profunds i genuïns, amb la seva percepció del benestar i amb la implicació en hàbits saludables, entre altres indicadors. (Bracket, Lopes, Mayer i Salovey, 2004).
Com treballem l’educació emocional a l’ESO?
Estem desenvolupant un programa basat en el model de competències emocionals del GROP de la Universitat de Barcelona. El model s’articula al voltant de cinc competències emocionals: la consciència emocional, la regulació emocional, l’autonomia emocional, la competència social i les competències per la vida i el benestar. D’aquesta manera s’explora i es treballa la relació de l’alumnat amb les seves emocions, la relació de l’alumnat amb ell mateix, la relació de l’alumnat amb els altres i, finalment, la relació de l’alumnat amb la vida.
Concretament el plantejament que estem seguint és el següent:
A primer d’ESO es realitza un treball ampli i global de cultura emocional i treballem especialment la relació de l’alumnat amb les seves emocions i amb ells/elles mateixes com a procés d’autoconeixement.
A segon d’ESO es realitza un treball específic de la consciència emocional i la regulació emocional. Es treballa la consciència de les pròpies emocions i de les de l’altre, l’expressió adequada de les emocions, les habilitats d’afrontament i la capacitat de generar emocions agradables.
A tercer d’ESO es realitza un treball específic sobre l’autonomia emocional i la competència social. Es treballa la construcció d’un autoconcepte positiu i l’assertivitat.
Quin és el paper de les famílies en el desenvolupament emocional dels seus fills i filles?
Quan ens plantegem el paper de les famílies en el desenvolupament emocional dels nostres fills i filles hem d’entendre que la manera més natural, eficient i ràpida d’aprenentatge és la imitació. Des d’aquest supòsit altament referenciat i evidenciat la conclusió és ineludible: l’eina més significativa de desenvolupament emocional dels nostres fills i filles és el desenvolupament emocional dels adults que els acompanyem. En conseqüència, la família, igual que l’escola és el motor de desenvolupament emocional del nostre alumnat.
Les recerques sobre com ajudar els infants i joves a desenvolupar-se emocionalment conclouen que l’opció més efectiva és envoltar-los d’adults amb un bon desenvolupament emocional i, per tant, plantejar la formació en Educació Emocional d’aquests adults. En segon lloc, les recerques proposen la implementació de programes que, de manera contínua i rigorosa, treballin les competències emocionals.
En definitiva, el treball de les competències emocionals és oportú per a tots i totes. Per als adults per la nostra responsabilitat i impacte en els nostres infants i joves, i com a font d’inspiració i referència. Per als infants i joves com a eina protectora i de desenvolupament que els ajudi a adaptar-se de manera reeixida als reptes i desafiaments diaris.
Per a l’escola el compromís està en marxa.
Laia Mestres
Cap de setmana musical
Preparant el Nadal
Deixa el teu comentari
L'adreça electrònica no es publicarà. Els camps necessaris estan marcats amb *
He llegit i accepto l'Avís Legal i la Política de Privacitat
CATEGORIES
Art
Ciència
Erasmus+
Estiu
Experimentació
General
Història
Innovació
Literatura
Llengües
Música
Persones
Resultats
Tradicions
Valors
DARRERES PUBLICACIONS
Recomanacions de lectura
3 / DESEMBRE
Concerts de Santa Cecília
3 / DESEMBRE
Curs primers auxilis
3 / DESEMBRE
ARXIUS
desembre 2023
octubre 2023
juliol 2023
juny 2023
abril 2023
febrer 2023
desembre 2022
octubre 2022
juliol 2022
juny 2022
abril 2022
febrer 2022
desembre 2021
novembre 2021
juliol 2021
maig 2021
abril 2021
març 2021
febrer 2021
desembre 2020
novembre 2020
octubre 2020
juliol 2020
juny 2020
maig 2020
abril 2020
març 2020
febrer 2020
gener 2020
desembre 2019
novembre 2019
octubre 2019
setembre 2019
juliol 2019
juny 2019
maig 2019
abril 2019
març 2019
febrer 2019
gener 2019
novembre 2018
octubre 2018
setembre 2018
juliol 2018
desembre 2017
CONTACTA AMB NOSALTRES ARA!
Estem a la teva disposició
Carrer del Jardí, 72-80, 08202 Sabadell, Barcelona
De dilluns a divendres, de 8 a 17:45
Tel. 937 27 41 23
secretaria@santnicolau.com





He llegit i accepto l’Avís Legal i la Política de Privacitat
ELS NOSTRES PARTNERS
Som l’Escola de referència a Sabadell, concertada des d'I3 a batxillerat. Oferim un projecte integral que també inclou escola bressol i cicles formatius.
ELS NOSTRES PILARS
PERSONES
VALORS
INNOVACIÓ
LLENGÜES
APARTATS DE LA WEB
Qui som?
Projecte pedagògic
Serveis
Treballa amb nosaltres
Escola oberta
Bloc
Avís legal
Política de privacitat
Política de galetes
ESCOLA BRESSOL
CICLES FORMATIUS