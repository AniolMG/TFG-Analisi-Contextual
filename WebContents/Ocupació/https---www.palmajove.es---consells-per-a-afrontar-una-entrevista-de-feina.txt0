Centre d'informació i assessorament gratuït per a joves - c. Sant Pere 6, Palma CONEIX-NOS Consells per a afrontar una entrevista de feina - PalmaJove Formació Treball Drets i consum Oci Sexualitat Descomptes Habitatge Ofertes de treball Tallers grupals Blog Autoestima Grup opositors Agenda Jove JASE Consells per a afrontar una entrevista de feina Consells per a afrontar una entrevista de feina 17 d’agost de 2023 Les entrevistes laborals solen ser decisives per a aconseguir la feina a la qual aspires. Una preparació adequada pot augmentar les teves oportunitats d'èxit. Per això oferim uns consells per a l'entrevista i de preparació per a processos de selecció. Amb aquest article volem ajudar-te a afrontar entrevistes de feina amb uns consells pràctics per a arribar-hi amb confiança i èxit. Parlarem de preparació i comunicació, i de preguntes difícils a les quals hauràs de donar resposta. Prepara l'entrevista Si aspires a treballar en una empresa, ja has presentat el teu CV i has estat convocat a una entrevista, tens una carta a la mà que pots jugar amb intel·ligència. Investiga l'empresa i coneix la seva cultura i els seus valors; així hi aniràs amb la seguretat que pots respondre a les seves expectatives. Aprofita aquest avantatge de conèixer alguns dels detalls i presenta-t'hi com el candidat que pot aportar el necessari. De fet, una mecanisme que pots emprar és analitzar el teu CV i veure quins són els teus punts forts. Així, prepara't exemples rellevants que encaixin amb les tasques i funcions que hauries de desenvolupar a l'empresa, o que demostrin els teus coneixements. Si practiques abans d'anar a l'entrevista pots anticipar-te a les preguntes comunes i recurrents a processos de selecció. A l'hora de l'entrevista Arriba amb previsió de temps. Així evitaràs presses, arribar accelerat o fins i tot suant. Aquesta ja és una primera mostra de la teva marca personal. Recorda triar una vestimenta adequada i que et doni una imatge professional d'acord amb el sector en el qual aspires a treballar. La comunicació no verbal a l'entrevista de treball pot ser un punt en el qual seràs analitzat per la persona que et fa l'entrevista, fins i tot de manera inconscient. Com controlar-la és un fet de comportament i de pràctica, ja que és un element tan natural que prestar-hi atenció per a canviar-la durant l'entrevista ens pot despistar del que ens demanen. Per tant, el recomanable és actuar amb naturalitat. Al llarg de tota l'entrevista parla amb confiança i de manera clara, amb un to amigable i positiu. Quan parlis amb qui t'entrevista somriu i mantén el contacte visual i una postura corporal oberta. Serà un indicador que tens seguretat i a la vegada mostres interès. És important que evitis qualsevol tipus de distracció, i que siguis conscient que l'actitud durant l'entrevista condicionarà la teva contractació futura. Durant la conversa inclou els teus èxits, fent que destaquin per damunt de les febleses que hagis identificat o que et puguin detectar. Actua amb sinceritat, i demostra entusiasme per la posició i l'empresa si així ho sents. Resposta a preguntes difícils Trobar la resposta adequada no sempre és una sortida fàcil, per la qual cosa anar a l'entrevista amb una preparació prèvia et permet preveure respostes a preguntes delicades. Una de les pautes serà que no et precipitis, i fes una pausa abans de respondre preguntes complexes. Pots concentrar-te en reptes del passat que han tingut un resultat positiu, o reforçar l'actitud que hi vares tenir. Com hem comentat, respon amb sinceritat i diplomàcia. Tancament de l'entrevista Abans de sortir de l'entrevista pots mostrar interès en el procés i demanar sobre els següents passos. En qualsevol cas, sempre valora haver pogut participar en aquesta entrevista i expressa'ls el teu agraïment. Podrà ser un indicador del teu interès pel lloc de feina. Seguiment postentrevista Si han passat ja uns dies sense cap comunicació per part de l'empresa i no tens unes instruccions clares de quan ho faran, pots contactar-hi per a conèixer l'estat del procés. Per exemple, envia un correu electrònic de seguiment, en què recordis que vares tenir un entrevista i reafirma el teu interès a rebre resposta. En definitiva, un procés de selecció requereix preparació, confiança i habilitats de comunicació eficaces. Esperam que aquesta guia t'ajudi a conèixer millor com afrontar-los i a augmentar les teves possibilitats d'èxit en entrevistes de feina i processos de selecció. Notícies relacionades 21/03/2024 Ofertes de feina març 08/03/2024 Palmajove al Job Day UIB 2024 27/02/2024 Fes un currículum irresistible amb aquests tips Actualitat 28/03 Què fer a Palma durant la Setmana Santa 26/03 Cursos de març 25/03 Canvi d'hora 21/03 Ofertes de feina març 19/03 Descobreix què fer davant d'una multa 18/03 Beques d'estudi per al curs 2024-2025 Veure Més Notícies Et recomanem Excursionisme a Mallorca Palmajove a Linked In Canal Youtube Grup Facebook Treballar a Europa ‹ › Coneix-nos Contacta'ns Qui som Ajuda'ns a millorar Serveis Tallers grupals Agenda Jove Grup Opositors Joventut Espais Joves Equip Dinamo Subvencions c. Sant Pere 6, Palma Telèfon: 971 725 501 Dilluns a Divendres: 10h - 14h Dilluns a Dijous: 17h - 19h Palmajove a PalmaJove, un servei gratuït de l'Ajuntament de Palma. Avís legal i Política de privacitat