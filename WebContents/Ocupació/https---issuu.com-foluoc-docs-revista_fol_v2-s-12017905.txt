Read Features Use Cases Learn Pricing Log in Sign up 4 MINUTE READ Com elaborar un bon curriculum vitae from Revista X-FOL by FOLUOC Next Article from Revista X-FOL, page 40 Buscar feina UN BON CURRÍCULUM, EINA INDISPENSABLE PER ACONSEGUIR UNA ENTREVISTA DE TREBALL Són molts els consells que es poden trobar a Internet sobre com crear un bon currículum, i avui dia, fins i tot hi ha xarxes socials com LinkedIn que ens faciliten la creació d’un perfil virtual, molt semblant al tradicional Currículum Vítae. Sigui com sigui, creiem que és útil recollir algunes recomanacions per crear un bon CV. Advertisement En primer lloc, cal que tinguem clara l’estructura d’aquest document, que ens ha de permetre recollir de forma clara i concisa les dades personals, la formació i l’experiència laboral per tal d’accedir a un lloc de treball. No podem perdre de vista que l’objectiu principal d’un currículum és presentar l’aspirant, remarcar aquells aspectes de la seva trajectòria formativa i laboral sobre els que s’incidirà en l’entrevista personal i, després de l’entrevista, permetre que l’empresa que ofereix el lloc de treball tingui accés a les dades i característiques més importants del candidat. Recomanacions per elaborar un bon Currículum Vítae Cuidar l’estructura, l’ordre i la claredat. Evitar les faltes d’ortografia i no utilitzar més paraules de les necessàries: tenir present en tot moment que ha de ser un document breu i concís. Cal estalviar-se les frases redundants i mirar de no excedir les dues pàgines. En aquest sentit, tot currículum ha de contenir la següent informació: dades personals (nom i cognoms, DNI, data i lloc de naixement, domicili i telèfon de contacte); formació acadèmica (posar tan sols els títols de més nivell i indicar-ne el nom, el centre, la ciutat i les dates d’inici i finalització); formació complementària (cursos, jornades o seminaris relacionats amb el lloc de treball ofertat); idiomes (explicitar el grau de domini de cada idioma parlat i escrit així com els títols acreditatius reconeguts dels quals es disposa); coneixements informàtics; experiència professional (relacionada amb els estudis realitzats o rellevant per al lloc de treball, incloent la denominació del lloc, el nom de l’empresa, les funcions realitzades i les dates de permanència) i, finalment, altres dades d’interès (carnet de conduir, vehicle propi, disponibilitat, mobilitat, etc.). D’altra banda, no és recomanable crear un CV “multiús”, que pretengui recollir totes les nostres dades i servir-nos per a qualsevol oferta, és a dir, cal enfocar i adaptar el CV en funció del lloc de treball al qual volem aspirar. El videocurrículum Dins de les noves eines digitals per buscar feina, n’hi ha algunes relacionades amb l’aparició de les noves tecnologies. Una d’elles és el videocurrículum, que implica la gravació en vídeo del currículum de l’aspirant i la seva posterior difusió, ja sigui a través de les xarxes socials o en alguns portals. La seva durada ha de ser entre 1 i 3 minuts i, en l’elaboració, s’han de tenir en compte característiques com: l’aspecte, la postura i i el llenguatge que emprem, que ha de ser clar i mirar d’evitar l’excessiva familiaritat. En el videocurrículum es recomana fer una presentació breu (dades personals, nom, edat i lloc de naixement); detallar la formació (estudis realitzats i lloc on es van cursar), l’experiència laboral (indicar les diverses empreses, les funcions realitzades i la durada del lloc de treball) i un comiat (agrair l’atenció rebuda i oferir la possibilitat de realitzar una entrevista). A internet podem trobar diversos exemples de vídeocurrículums i, fins i tot, pàgines dedicades a oferir claus per fer un bon videocurrículum. En la línia del que hem exposat anteriorment, els consells que s’ofereixen per crear un vídeocurriculum inclouen tenir present l’extensió i estructura. Un bon vídeocurrículum ha de ser de “fàcil visualització”, per la qual cosa és necessari que, abans de gravar-lo, tinguem clar què volem comunicar i no s’ha de transmetre la impressió que estem seguint un guió preestablert. En segon lloc, hem de tenir present l’actitud i la imatge que volem transmetre. L’actitud que es projecta davant de la càmera i la nostra imatge personal han d’anar en consonància amb el que s’espera dels candidats per al lloc de feina en qüestió. I, en tercer lloc, no podem oblidar l’entorn i la qualitat. S’aconsella que mentre estem gravant el vídeo, l’entorn sigui tranquil, sense soroll i es vegi de fons un espai ordenat i amb bona llum. Finalment, a l’hora de fer el muntatge, es recomana que el material que hem gravat en brut s’editi i es munti curosament, sense deixar-nos el nom i les dades de contacte com a candidats. A Youtube, podem trobar nombrosos vídeos que ens poden ajudar a l’hora de posar-nos davant d’una càmera. More articles from this publication: from Revista X-FOL, page 40 Buscar feina from Revista X-FOL, page 31 Entrevista a Manuel Vasquez from Revista X-FOL, page 66 BIBLIOGRAFIA This article is from: Revista X-FOL by FOLUOC Issuu Inc. Create once, share everywhere. Issuu turns PDFs and other files into interactive flipbooks and engaging content for every channel. English English Deutsch Company About us Careers Plans & Pricing Press Blog Contact Issuu Platform Content Types Features Flipbook Industries Resources Developers Elite Customer Program Publisher Directory Redeem Code TermsPrivacyDMCAAccessibility