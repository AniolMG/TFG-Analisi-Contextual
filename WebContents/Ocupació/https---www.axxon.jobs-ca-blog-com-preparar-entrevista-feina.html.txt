INSCRIURE'M AXXON JOBBER SERVEIS OFERTES DE FEINACONEIX-NOS BLOGCONTACTE LOGIN CA Inici > Blog > Com preparar-te per una entrevista de feina? Preguntes i consells. Com preparar-te per una entrevista de feina? Preguntes i consells. 21.02.2022 Enhorabona! Després d’haver enviat algunes candidatures, l’equip de Recursos Humans de la feina que estàs esperant t’ha contactat perquè et volen conèixer millor. Ara, és l’hora de l’entrevista de feina. L’entrevista de feina és un pas més del procés de selecció on el departament de recursos humans aprofita per conèixer més a fons els candidats/es: saber detalls del currículum, opinions i personalitat, entre d’altres. Es pot fer tan presencialment com de manera telemàtica, i encara que per l’entrevista telemàtica s’han de tenir més coses en compte (bona connexió a internet, col·locació de la càmera, etc.) la manera de superar-les és la mateixa. Dins d’un mateix procés de selecció es poden fer diverses entrevistes de feina per tal d’establir contacte amb diferents personalitats de l’empresa. Al final, l’execució dependrà de cada empresa i posició, però et volem donar alguns consells per afrontar l’entrevista, així et podràs sentir més preparat/da i alleugerir els nervis que puguin sortir! Què s’ha de tenir en compte? La presentació:Segurament l’empresa que t’entrevista només coneix de tu el que hi ha al teu CV. Abans de començar, repassa el teu currículum per a explicar-lo, sense contradir-te amb el que hi tens escrit. Pots aprofitar per recordar i detallar experiències laborals o acadèmiques que t’han servit per aprendre o desenvolupar certes habilitats. Coneix els teus punts forts i les debilitats:És important parlar d’un mateix/a de manera segura per transmetre confiança en el que es diu, essent sempre honest/a. Molt probablement et preguntaran pels teus punts forts i dèbils, per això recomanem que els tinguis clars prèviament. I encara millor si els expliques acompanyats d’exemples de la vida real: Com t’ha servit aquest punt fort? Quan t’has trobat amb aquesta debilitat, com l’has sobrepassat? Pensa amb els teus objectius professionals:Per què vols aquesta feina? On et veus en un futur? Tenir objectius o idees clares demostrarà perseverança, una habilitat molt buscada. També pots aprofitar per detallar els teus valors professionals, i el que et motiva de fer aquesta feina. Buscar informació de l’empresa:A què es dediquen? Quins valors tenen? Demostra el teu interès i que no t’hagin d’explicar a l’entrevista de què va l’empresa. En casos d’empreses de treball temporal i selecció de personal com Axxon, on segurament no saps per quina empresa final estàs entrevistant, aquest pas te’l pots saltar. Tornar a llegir l’oferta de feina:afina tot el que has preparat tornant a llegir l’oferta de feina i adapta-ho al que demanen. Si tens habilitats o coneixements que estan a l’oferta, destaca’ls! Fer preguntes: Hi haurà un moment de l’entrevista on serà el teu torn per fer les preguntes. Encara que a partir del que s’ha parlat poden sorgir dubtes, et recomanem que, per tal d’aprofitar el moment positivament, tinguis dues o tres preguntes preparades des de casa. En aquest article et donem algunes idees. Altres detalls:L’entrevista va més enllà del que es diu, per això has d’intentar que tot el que comuniques va favor teu. Vesteix-te d’una manera adient, sigues puntual i parlar de manera tranquil·la i fluida sense interrompre són alguns dels aspectes més rellevants. Les preguntes de l’entrevista de feina: Encara que cada empresa i persona de recursos humans durà a terme l’entrevista de manera diferent, hi solen haver un tipus de preguntes que és molt probable que facin a la primera entrevista. T’anirà bé tenir els punts anteriors per així poder-te adaptar a qualsevol pregunta que et facin. Tanmateix, hem preparat un llistat amb les preguntes més freqüents perquè et preparis per a cada detall. Ves al final de la pàgina i clica “Descarregar” per aconseguir-lo. Com a resultat, aniràs molt més tranquil/a a l’entrevista de feina i això et permetrà respondre les preguntes amb més confiança en tu mateix/a. La teva pròxima feina ja està a tocar: molta sort! Descarregar < Tornar enrere Comparteix-ho #Tips INSCRIURE'M OFERTES DE FEINA COMPROMISOS AXXON BLOG CONTACTE GIRONA C. Barcelona, 2, 1a 17002 Girona 972 224 940 girona@axxon.jobs BARCELONA C. Balmes, 114, 1a planta 08008 Barcelona 935 500 867 barcelona@axxon.jobs OFICINA TALENTVERS 365 dies l'any Obert les 24h del dia Visita l'oficina SEGUEIX-NOS Codi de conducta | Canal ètic | Avís legal | Política de privacitat | Política de cookies | Panell de cookies 4