Currículum professorat Secretaria Contacta Fes un donatiu CONEIX FUNDESPLAI CONEIX TROBA EL TEU CURS SERVEIS WEBINARS I MOOCS BLOG Campus virtual Inici » Blog » 12 consells per preparar una entrevista de feina 12 CONSELLS PER PREPARAR UNA ENTREVISTA DE FEINA 14.06.2023 | Blog, Habilitats interpersonals Has fet mai una entrevista de feina? Segur que sí, i potser moltes vegades. Segurament has sentit que necessitaves una formació només per preparar-la. Precisament d’aquesta necessitat que tu, com moltes persones, tens, va nèixer el Servei d’Orientació Laboral 100% subvencionat. Un servei que t’ajuda a treballar els teus punts forts, investigar les competències laborals més demandades en el teu sector, redactar un bon currículum i tot allò que necessitis. Per gaudir d’aquest assessorament personalitzat ajustat a les teves necessitats, demana cita a l’oficina del Prat de Llobregat o a l’Hospitalet de Llobregat. Demanar cita al Servei d'Orientació Laboral Una entrevista de feina és sempre un moment important i delicat i la preparació juga un paper clau. Per això, en aquest article, et donem 12 consells per preparar-te bé una entrevista de feina. 12 CONSELLS PER PREPARAR UNA ENTREVISTA DE FEINA 1. INVESTIGA L’EMPRESA (I QUÈ ESPEREN DE TU) La millor manera de mostrar interès durant l’entrevista és evidenciar que coneixes la feina que fa l’empresa o entitat a on vols entrar a treballar. D’aquesta manera, posaràs de manifest que ets una persona curiosa i proactiva, així com la teva motivació per treballar al lloc al qual postules. A més, l’entrevistador o entrevistadora també espera de tu que t’hagis llegit a fons l’oferta de feina i que la tinguis present per tal de poder assenyalar el valor diferencial que la teva candidatura aportaria en les tasques especificades. Quan et presentis a l’entrevista, hauries de poder respondre sense vacil·lar les preguntes: “Per què t’agradaria treballar amb nosaltres?” o “Quin valor afegit ens aportaria contractar-te?” Fer-ho bé serà de segur un bon punt a favor de la teva candidatura! 2. CONEIX BÉ EL TEU CV Evidentment, ningú coneix la teva trajectòria professional millor que tu. Tanmateix, no sempre és fàcil explicar-la als altres de manera coherent i de manera suggestiva. Un dels secrets per triomfar en una entrevista de treball és saber filar un bon storytelling o una bona narrativa per explicar les teves experiències passades. A l’entrevista, pot ser que et preguntin coses concretes del teu currículum, o que et demanin directament que parlis de tu mateixa o de tu mateix, però en qualsevol dels dos casos hauries de saber on vols començar i a on vols arribar. A més, segurament et preguntaran el perquè de les teves decisions, com ara estudis, canvis de feina, etc. Assegura’t de plantejar-te aquestes preguntes prèviament per saber-les respondre de manera ràpida i natural! 3. PRACTICA LES RESPOSTES Pensa algunes preguntes que et puguin formular, i imagina com podries respondre-hi per tal de donar una imatge tan positiva com sigui possible de tu mateix. Algunes de les preguntes més freqüents són: “Com et definiries?”, “Quins són els teus punts forts?”, “Què t’interessa de la nostra empresa o entitat?”, “Per què vols canviar de feina?”, “Com era treballar a la teva empresa anterior?”, “Pots parlar-me d’una situació crítica que hagis hagut d’enfrontar en el passat?”, “Com t’organitzes en el teu dia a dia laboral?”, etc. Com més preguntes puguis preveure, més fàcil serà respondre-les si te les pregunten. 4. DESTACA ELS TEUS ÈXITS, PERÒ SENSE PRESUMIR MASSA Sempre és prudent mostrar un granet d’humilitat, tot i que, d’altra banda, cal no enganyar-se: en una entrevista laboral, ens hem de vendre bé. Per tant, quan parlis de les teves experiències passades, no t’oblidis de destacar què vas aportar a cada empresa o entitat mentre hi treballaves. No es tracta de donar-se fums amb com en som de bons en allò que fem, sinó de mostrar perquè seríem un plus per a l’empresa i com podríem aportar valor en els seus processos. 5. POSA EN RELLEU LES TEVES HABILITATS SOFT A més de les competències tècniques, ressalta les teves habilitats soft, com la comunicació efectiva, el treball en equip i l’adaptabilitat. És probable que l’entrevistador et faci preguntes que facin a una situació concreta i la teva resposta, per posar a prova aquestes habilitats, com ara: “Imagina que un error teu perjudica el treball de la resta. Què faries en aquesta situació?”. Si no és així, utilitza exemples de la teva vida professional i personal per demostrar-les. 6. PARLA SEMPRE EN POSITIU Independentment de com hagin sigut les teves experiències professionals passades, parlar malament de l’antiga empresa, dels teus responsables o d’antics companys o companyes dona inevitablement una mala imatge de tu com a persona conflictiva, ressentida, poc discreta o poc compromesa amb les empreses en les quals treballa. Si parles d’antics llocs de feina, fes-ho sempre en positiu. I, si no tens res positiu a dir, evita almenys destacar-ne els aspectes negatius. 7. PREPARA PREGUNTES PER A L’ENTREVISTADOR O ENTREVISTADORA Normalment, al finalitzar una entrevista de feina, la persona que t’està entrevistant et demanarà si tens preguntes. Formular unes poques preguntes intel·ligents i apropiades farà veure a l’entrevistador que hi ha un interès real per part teva. Pots preparar aquestes preguntes abans de l’entrevista, investigant una mica l’entitat o empresa i llegint amb atenció l’oferta a la qual has postulat. També pots plantejar-les a partir de l’explicació que l’entrevistadora o entrevistador et doni sobre el funcionament de l’empresa i sobre les teves funcions. En aquest sentit, pot ser una bona idea, durant la conversa, prendre notes d’aspectes que et semblin interessants o de dubtes que t’agradaria resoldre. 8. PRACTICA L’ESCOLTA ACTIVA A vegades, en una entrevista de treball, els nervis ens juguen males passades, i tot donant voltes a algun pensament o a alguna idea que volem formular, perdem el fil d’allò que ens està explicant l’entrevistador o entrevistadora. Per aquest motiu, és important que abans de començar l’entrevista, et puguis mentalitzar per tal de focalitzar tota la teva atenció en el que t’expliquin i recollir detalladament tota la informació, per tal de poder introduir-ho en el teu discurs, donar una bona resposta o bé formular preguntes pertinents. En aquest sentit, no és mala idea dur una llibreta i un bolígraf a l’entrevista, per recollir totes les informacions que consideris rellevants. 9. SIGUES CONSCIENT DEL LLENGUATGE CORPORAL Sabem bé que el llenguatge no verbal és sovint tan decisiu com allò que diem. Una bona postura corporal, una mirada ferma i no fugissera, una gesticulació neutra que acompanyi el discurs i no denoti nerviosisme són elements que ajudaran a causar una bona impressió en els teus interlocutors. Si creus que els nervis poden trair-te o no estàs segur o segura de quina hauria de ser la teva actitud corporal, practicar-ho abans de l’entrevista pot ser molt bona idea. Pots fer-ho davant del mirall, gravar-te per veure’t després, o bé demanar-li a algú de confiança que t’ajudi a simular l’entrevista i que et doni feedback sobre el teu llenguatge no verbal. 10. EXPRESSA EL TEU INTERÈS I ENTUSIASME Explica de manera honesta i genuïna el teu interès pel lloc de treball i per la companyia o entitat. Preparar abans aquesta qüestió serà senzill i impedirà que els nervis et facin oblidar tot allò que saps i vols explicar amb claredat. Ho pots fer assajant respostes a preguntes com “Què esperes d’aquest lloc de feina?”, “Per què aquesta empresa t’interessa més que una altra?”, “Què creus que pots aportar a l’equip?” Fes sentir als responsables de la contractació que per a tu, la seva empresa és una prioritat. 11. ANTICIPA PREGUNTES DELICADES O PREGUNTES TRAMPA Quan pensis en possibles preguntes que et poden realitzar, procura pensar també en possibles preguntes “trampa”. No tots els entrevistadors i entrevistadores les plantegen, però són molts als que els hi agrada formular preguntes que posen al candidat o candidata en una situació delicada, per veure com se’n surten. Un clàssic d’entre aquestes preguntes és: “Enumera tres defectes que tinguis”. No és bona idea respondre de manera completament transparent a aquesta pregunta. Segurament, si contestem que tendim a ajornar responsabilitats, que perdem els nervis fàcilment i que ens falta iniciativa, és probable que no ens tornin a contactar. Per evitar donar respostes inapropiades, pensa abans de l’entrevista en defectes menors que tinguis, però que no afectin ni els teus resultats ni el teu tracte amb els altres. D’altra banda, posa sempre en relleu com estàs treballant aquests defectes per tal de minimitzar-los o superar-los. 12. PER SOBRE DE TOT, CORTESIA Pot semblar obvi, però un bon somriure pot convèncer més que el millor discurs. Tingues en compte que el que estan buscant els ocupadors és una persona que pugui treballar a l’equip i amb qui hauran per tant de conviure en el dia a dia. L’afabilitat i la capacitat de mantenir intercanvis respectuosos seran, doncs, habilitats molt preuades. Intenta mostrar el teu agraïment pel fet que hagin tingut en compte la teva candidatura, i quan finalitzis l’entrevista no oblidis mostrar-ho donant-los les gràcies. D’aquesta manera, t’asseguraràs de deixar una bona impressió i pujar les teves possibilitats de seguir en el procés selectiu. CURSOS I RECURSOS GRATUÏTS PER PREPARAR MILLOR LA TEVA ENTREVISTA DE FEINA Si vols treballar les teves habilitats i competències professionals de cara a possibles entrevistes de feina, et recomanem que donis una ullada a aquests tres cursos: LIDERATGE D’EQUIPS ONLINE SUBVENCIONAT Familiaritza’t amb les claus del lideratge i dona més valor al teu currículum mostrant que, arribat el cas, tens els coneixements necessaris per coordinar un equip. Lideratge d'equips HABILITATS I EINES PER A LA MILLORA PROFESSIONAL Adquireix estratègies i eines per millorar les teves opcions professionals en el teu sector, i aprèn des d’elaborar un pla d’acció fins a afrontar una entrevista laboral. Millora professional HABILITATS DE COMUNICACIÓ Aquest curs et donarà les eines per dominar una comunicació efectiva i encarar amb èxit una entrevista de feina, així com qualsevol situació del teu dia a dia. Comunica’t amb claredat i desperta l’interès dels teus oients! Habilitats de comunicació TAMBÉ ET POT INTERESSAR 8 formacions que t’ajudaran a trobar feina els propers anys 23.01.2024 • Blog, Habilitats interpersonals 10 recursos per reduir el malbaratament alimentari 19.12.2023 • Blog, Habilitats interpersonals Els 10 trastorns del neurodesenvolupament més comuns 28.11.2023 • Blog, Habilitats interpersonals SEGUEIX-NOS! No et perdis les nostres entrades al blog i les novetats en cursos i webinars! He llegit i accepto la política de privacitat Segueix-nos a les xarxes socials SOM FUNDESPLAI! Som Fundesplai, una entitat sense ànims de lucre amb la missió d'educar els infants i joves, enfortir les entitats de lleure i el Tercer Sector, millorar el medi ambient i promoure la ciutadania i la inclusió social, amb voluntat transformadora. La formació és un dels pilars fonamentals per aconseguir la nostra missió i capacitar joves i adults en diversos àmbits professionals. Coneix Fundesplai NAVEGA Inici Coneix Troba el teu curs Webinars i Moocs Formació a mida Blog Campus Virtual CONTACTA Carrer Riu Anoia 42-54 08820 El Prat de Llobregat (+34) 93 551 15 33 formacio@fundesplai.org Mapa i contacte L’EDUCACIÓ AL LLARG DE LA VIDA L'educació al llarg de la vida és una construcció continuada de la persona humana, del seu saber, de les seves aptituds i també de la seva facultat de judici i acció. Maria Teresa Codina i Mir, mestra i pedagoga (1927) © 1995 - 2024 Fundesplai Condicions generals d’ús Política de privacitat Treballa amb nosaltres Canal de l’informant Política de cookies