This content is not available in English and therefore appears in Catalan, the default language for the site. Futurs estudiants Estudiants Alumni Empreses Mitjans de comunicació Directori La meva UdG español català Coneix la UdG Estudia Estructura UdG Home Investiga Viu la UdG Internacional Orientació professional UdG UdG OcupacióOrientació professionalRecursosConsells per trobar feina Contacte UdG Ocupació Orientació professional Mòduls centrals Mòdul 27 Campus Montilivi 17003 Girona Tel. 972 41 80 76 ocupacio@udg.edu Horari: Del 16 de setembre al 31 de maig Matins: de dilluns a divendres de 9.30 a 13.45 h Tardes: dimarts de 15.30 a 16.45 h De l'1 de juny al 15 de setembre Matins: de dilluns a divendres de 9.30 a 13.45 h Segueix-nos a: Twitter Youtube Instagram LinkedIn Com arribar-hi Consells per trobar feina 22 consells per a la recerca de feina Si t'estàs preparant per començar a buscar feina et donem alguns consells per a que tinguis clar com fer la recerca de feina de la manera més efectiva possible CONSELLS 1. Posa't a treballar des d'avui La recerca de feina requereix reflexió, esforç, temps i sobre tot mètode. Una actitud proactiva en el teu procés de recerca de feina facilitarà l’assoliment del teu objectiu professional. “Buscar feina és una feina” ha de ser el lema per tal que la recerca de feina sigui tot un èxit. 2. Planifica't: organitza la teva agenda Planifica tot allò que vulguis fer a llarg i a curt termini per aconseguir la feina que vols. Convé anotar totes les gestions i avenços que vagis fent i guardar-te sempre els contactes que estàs aconseguint. Si t’organitzes i planifiques la teva recerca, tindràs millors probabilitats d’aconseguir l’objectiu professional que realment desitges. 3. Coneix-te a tu mateix Abans de prendre decisions, pren uns moments per reflexionar. Com sóc? Què sé fer? Què puc fer? Què vull fer? L’autoconeixement és un pas clau que no es limita només a valorar els teus coneixements i experiències. Els teus trets de personalitat i les teves competències personals també s’hi han de sumar per determinar el teu objectiu professional. 4. Indaga i examina els teus interessos És important que tinguis clares quines són les àrees temàtiques en què t’agradaria treballar i definir els teus objectius laborals en la línia dels teus interessos professionals. Ja sigui perquè busques la teva primera feina, vols canviar de sector o de perfil professional, no passis per alt les teves preferències, gustos, prioritats i passions. 5. Explora el mercat laboral actual i estigues present en el teu sector Descobreix quines noves ocupacions existeixen. Contrastar el teu perfil amb les tendències i exigències del teu entorn laboral t’ajudarà a millorar la teva ocupabilitat, adaptar-te al mercat laboral actual i prendre decisions realistes sobre els teus objectius professionals. Escolta, mira, llegeix, participa... Mai sabem d’on es pot extreure informació valuosa per aconseguir l’objectiu desitjat. Assisteix a fires, conferències, ponències i tots aquells espais on s’estigui parlant d’algun tema relacionat amb els teus interessos. 6. Defineix el teu objectiu professional Tenir un objectiu professional clar t’ajudarà a concentrar recursos i esforços en una determinada direcció. Estalviaràs temps i energia, i augmentaran clarament les teves possibilitats de trobar la feina que desitges. Fixa’t objectius realistes i traça la teva estratègia! 7. Investiga per on circulen les ofertes Has de conèixer tots els canals per on circulen les ofertes i apostar per aquell que més s’adeqüi al teu sector: autocandidatura, networking, portals d’ocupació a Internet, premsa, empreses de selecció i headhunters. Esbrina on pot estar la teva oportunitat. “Mentre més sembris més recolliràs... però sembra en aquell camp on la terra sigui bona” 8. Navega pels portals d'ocupació Els portals d’ocupació són una eina especialment útil, doncs, actualment, les empreses utilitzen aquest canal per fer difusió de les seves oportunitats. Consulta’ls sovint, fes diferents cerques i apunta’t a aquella que més s’adeqüi al que estàs buscant. 9. Fes networking Sabies que un important percentatge de les ofertes de feina no s’acaben fent públiques, sinó que es cobreixen per la via dels contactes? Activa la teva xarxa de contactes: antics companys/es de feina, clients i proveïdors, col·legues del mateix sector, amics i amigues, familiars... Assisteix a fires, recorda a tot el teu entorn de què estàs buscant feina i genera noves oportunitats. Millora les teves estratègies comunicatives i de màrqueting personal, elabora el teu Elevator pitch i, si ho creus necessari, crea el teu propi Storytelling. 10. Utilitza el mòbil Descarrega’t les aplicacions dels portals de recerca de feina que t’interessin i aprofita per estar sempre al dia de les novetats i ofertes de feina. Utilitza el mòbil per poder enviar el teu currículum en el mateix moment que apareix l’oferta de feina. 11. Mostra les teves competències clau En el procés de recerca de feina, no només és important demostrar la formació i experiència professional, sinó també explicar quines són les competències clau més desenvolupades. Si creus que et poden afavorir, afegeix-les al Currículum. Analitza també el teu perfil competencial identificant quins són els teus punts forts i febles de cara a l’entrevista. 12. Activa i potencia el teu perfil a les xarxes socials Moltes empreses busquen els seus candidats a les xarxes socials o consulten els perfils dels seus candidats abans de seleccionar-los. És important que escullis a quines xarxes socials vols estar i potenciïs el teu perfil. Utilitza xarxes com LinkedIn per fer contactes, buscar empreses i ofertes de feina. 13. Desenvolupa la teva marca personal Utilitza estratègies de màrqueting aplicades a la recerca de feina i crea la teva marca personal. Fes primer un procés d’autoanàlisi per avaluar quin professional ets i com vols mostrar-te a la xarxa. Després valora quines eines et poden servir per promocionar-te i posa-les en pràctica: videocurrículum, plataformes de currículum online, xarxes socials, etc. 14. Adapta el currículum al teu objectiu professional Tan important és el contingut com la forma del currículum. Tingues cura de tot. Pensa que generalment no és recomanable excedir-nos de dos fulls. Adapta el teu currículum en funció de l’oferta de feina o del lloc de treball i empresa a la qual et dirigeixes. Pensa quina informació hi inclouràs i de quina manera l’estructuraràs. Recorda que és molt important personalitzar el teu currículum. 15. Explora nous formats i plataformes online Planteja’t si pot ser interessant elaborar un videocurrículum o una infografia per complementar el currículum tradicional. Explora també les plataformes de currículum online i utilitza les que siguin més interessants segons el teu perfil professional. 16. Sempre amb carta de presentació L’objectiu de fer una bona carta de presentació i currículum és poder aconseguir una entrevista personal amb l’entrevistador/a. Procura elaborar una carta personalitzada per a cada oferta, on posis en evidència el teu coneixement de l’empresa i el perquè del teu interès per treballar-hi. 17. Prepara't possibles preguntes Per afrontar una entrevista de selecció amb èxit, un bon consell és preparar-te algunes possibles preguntes que et poden fer: punts forts i punts febles, quins són els teus projectes de futur o per què vols un canvi professional, són alguns exemples de preguntes que hauries de tenir preparades pel moment de l’entrevista. Amb un bon autoconeixement podràs contestar-les amb èxit! 18. A l'entrevista no només es valora el que dius Escolta d’una manera completa i dóna feedback a l’entrevistador si no entens alguna de les seves preguntes o comentaris. És important entendre i fer-te entendre. Observa els teus moviments i els de l’entrevistador, tan important és el que transmets en paraules com la manera en què ho fas. Para atenció al que comunica la teva expressió, cos, somriure, mirada, to de veu, etc. 19. Practica amb els psicotècnics En els processos de selecció amb moltes candidatures, les empreses utilitzen els psicotècnics com a primer filtre. Així que aprofita totes les oportunitats per practicar i familiaritzar-t’hi. Un bon autoconeixement previ et donarà confiança a l’hora d’afrontar aquestes proves. 20. Actualitza els teus coneixements La societat actual avança a ritmes accelerats i, com a conseqüència, el mercat de treball està en contínua transformació. Per això, conceptes com l’aprenentatge al llarg de la vida o la formació continuada són imprescindibles per adaptar-se a aquest entorn canviant, ser professionals competitius i poder evolucionar. 21. Avalua què és el que realment vols abans de dir que sí Analitza i reflexiona cada oferta i decideix-te per aquella que realment s’ajusti millor a les teves expectatives inicials. No es tracta de presentar-te com a més ofertes millor, sinó d’optar a les que s’adeqüen al teu objectiu professional. Demana consell en el moment que ho necessitis. 22. Preserva fins a l'èxit Hem començat dient que “buscar feina és una feina”. Això suposa que, sovint és un llarg camí on sempre has de tenir forces per tirar endavant. L’actitud positiva et farà guanyar molts punts i t’ajudarà a superar totes les fases d’un procés de selecció. L’estat d’ànim és molt important per fer de la recerca de feina un repte personal i professional. T’has de plantejar la recerca de feina com una oportunitat! Font: Barcelona Activa 2016 UdG Home Plaça Sant Domènec, 3 Edifici Les Àligues 17004 Girona Tel. +34 972 41 80 00 Formulari de contacte Telèfons de contacte Twitter Youtube Instagram +Xarxes Portal de transparència Seu electrònica Perfil del contractant CC BY-NC-ND Accessibilitat Avís legal i protecció de dades Política de galetes Suggeriments Accés editors español english