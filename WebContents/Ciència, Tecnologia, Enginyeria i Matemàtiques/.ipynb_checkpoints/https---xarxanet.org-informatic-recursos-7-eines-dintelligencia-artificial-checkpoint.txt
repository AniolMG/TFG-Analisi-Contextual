NOTÍCIES I RECURSOS PER A LES ENTITATS I EL VOLUNTARIAT FAQ NON PROFIT SEGUEIX-NOS PUBLICA BUTLLETÍ recursos notícies Recursos Tots Econòmic Jurídic Projectes Informàtic Formació Finançament Biblioteca Ofertes de feina Assessorament Fes voluntariat Webinars . 7 eines per reflexionar sobre l'ús de la intel·ligència artificial 24/03/2023 Colectic - Informàtic Una persona utilitzant el mòbil. Font: Tim Samuel (Pexels) Cal apropar-se a les innovacions tecnològiques per saber com aplicar-les a les entitats i com parlar-ne des d'una perspectiva crítica. La intel·ligència artificial està cada vegada més present a la nostra societat. Pot facilitar-nos la feina en molts àmbits, però també pot aplicar criteris esbiaixats com en el cas dels algoritmes predictius. Intel·ligència artificial són tots aquells programes que, a través d'un sistema d'aprenentatge basat en les dades, poden prendre decisions. Això vol dir eines que poden generar textos, imatges i música, que poden fer càlculs matemàtics i qualsevol acció basada en el que fem les persones humanes. En aquests casos, si les utilitzem, ens substituiran a les feines? Ens n'oblidarem de com se suma? A més, hi ha algoritmes que poden decidir sobre les nostres vides, per exemple, a qui es concedeix un bo social, o la probabilitat de reincidència de les persones preses. Per això, cal que les entitats socials estiguem al cas de quines eines d'intel·ligència artificial podem fer servir, en quina mesura ens poden ajudar i com incorporar una mirada crítica a la intel·ligència artificial. Aquestes són algunes de les eines d'intel·ligència artificial que es poden fer servir per les entitats, especialment en l'educació en el lleure, per reflexionar sobre el seu ús. Totes funcionen, però 'spoiler': no aconsegueixen fer-ho com nosaltres. ÍNDEX Riffusion Chat GPT Splitter Face Swap Online DALL-E Autodraw Riffusion Aquesta aplicació de codi obert crea música en temps real segons els conceptes que les persones usuàries hi introdueixen en format text. L'eina funciona llegint espectogrames creats i classificats pel seu so, estil o instrument en el seu sistema d'aprenentatge. De fet, està feta a partir de Stable Diffusion Online, que és un generador d'imatges a través d'intel·ligència artificial. Ens serveix per veure com un programari pot entendre allò que li demanem i mostrar-nos una creació, però una persona que crea música li afegeix consciència, punt de vista i espontaneïtat. Chat GPT Aquesta eina ja és ampliament coneguda pels dilemes que ha generat, especialment en l'àmbit educatiu, sobre si ens pot substituir a l'hora d'escriure. Es tracta d'un xatbot que ha estat entrenat per interaccionar i conversar. "Respon a preguntes, assumeix errors, i rebutja requeriments inapropiats", diuen a la pàgina web. Però si ha generat polèmica ha sigut perquè redacta textos en l'idioma que li demanis sobre qualsevol tema amb una correcció sorprenent. Ara bé, si es compara un text humà amb un text d'aquesta eina es pot veure que la persona hi aporta valor afegit com l'experiència personal, girs narratius o idees més originals. Splitter Aquesta eina separa els sons d'una pista d'àudio. Un cop carregat l'àudiom a treballar, podeu seleccionar els sons, instruments o veus que voleu que s'extreguin. Aquesta eina podria revolucionar el món de la música ja que, generalment, es graven pistes per separat de cada element per poder-les editar, però utilitzant Splitter.ai es podria gravar la cançó i editar-ne els elements per separat posteriorment. Face Swap Online Aquesta aplicació fa servir la intel·ligència artificial per identificar les cares de fotografies i sobreposar-ne d'altres per tal de crear una nova imatge transformada. La podem utilitzar per crear, i reflexionar sobre el potencial de la IA a l'hora de retocar imatges i també per parlar de la facilitat per obtenir dades biomètriques i de com s'utilitzen. DALL-E Aquesta eina, de les mateixes creadores que Chat GPT, genera imatges a partir del text que li introdueixes. Han sigut entrenades per entendre les paraules que hi introduim, relacionar-les i composar-les a través d'una àmplia biblioteca d'imatges. Ens pot ser útil per trobar una imatge senzilla i concreta, però no per a imatges sobre conceptes més complexes o amb un punt de vista més personal. Autodraw Aquesta eina us pot ajudar a dibuixar. Un cop comenceu a dibuixar a la pissarra us suggerirá diferents formes per convertir el vostre traç irregular en una forma treballada i ja predeterminada. Ens pot solucionar un gràfic en un moment puntual, però mai substituirà el dibuix d'una persona. Etiquetes: intel·ligència artificial, educació, tecnologia social, accessibilitat i tecnologia, aplicacions i programari Facebook Twitter Pinterest WhatsApp Telegram Email Pocket Servei d'Assessorament gratuït per a entitats INFORMA'T Fes voluntariat Vols fer voluntariat? Informa't i troba el teu lloc Ves-hi Finançaments Col·laboració econòmica per a projectes de la Fundació Ibercaja, 2024 Termini 28/12/2024 Ajuts per al foment de la protecció i millora del Paisatge Urbà a la ciutat de Barcelona, 2024 Termini 15/11/2024 Subvencions destinades al Programa Forma i Insereix, per a la realització d'accions formatives amb compromís de... Termini 31/10/2024 Veure tot Cursos Descobriu tots els cursos que ofereixen les entitats. Ves-hi Recursos Econòmics Banca ètica, captació de fons, economia solidària i molt més als nostres recursos Ves-hi Recursos formació Crèdits de lliure elecció, formació, gestió i molt més als nostres recursos Ves-hi Recursos informàtics Programari lliure, aplicacions, xarxes socials i molt més als nostres recursos Ves-hi Recursos jurídics Contractació, normativa d’entitats, marc legals i molt mès Ves-hi Recursos Projectes Voluntariat, assessorament, publicacions i molt més als nostres recursos Ves-hi CONTINGUTS RELACIONATS YMCA és reconeguda en el V Fòrum Nacional del fons social europeu pel seu programa de segona... NOTICIA > FORMACIÓ Com demanar productes menstruals gratuïts a través de La Meva Salut? RECURS > INFORMÀTIC Pilar Rodríguez: "L'ús de la intel·ligència artificial en serveis socials és molt... NOTICIA > SOCIAL La IA ètica i al servei dels drets socials s’escola al MWC24 en una nova jornada de l’m4Social NOTICIA > INFORMÀTIC Segueix-nos Obrir la pàgina de Xarxanet a Facebook, en una nova pestanya Obrir la pàgina de Xarxanet tecnologia a Facebook, en una nova pestanya Obrir la pàgina de Actualitat de Xarxanet a Twitter, en una nova pestanya Obrir la pàgina de Tecnologia de Xarxanet a Twitter, en una nova pestanya Obrir la pàgina de Finançament de Xarxanet a Twitter, en una nova pestanya Obrir la pàgina de Xarxanet a Instagram, en una nova pestanya Obrir la pàgina de Xarxanet a YouTube, en una nova pestanya Fes Voluntariat! Ofertes de feina Butlletins Contacte Assessorament gratuït voluntariat.gencat.cat Entitats promotores Suport Tercer Sector – Fundesplai Fundació Pere Tarrés LaviniaNext Colectic Federació Catalana de Voluntariat Social Minyons Escoltes i Guies de Catalunya TOTHOMweb Un projecte de Generalitat de Catalunya BUTLLETINS / CONTACTE / AVÍS LEGAL / POLÍTICA DE COOKIES / MAPA WEB / DECLARACIÓ D'ACCESSIBILITAT