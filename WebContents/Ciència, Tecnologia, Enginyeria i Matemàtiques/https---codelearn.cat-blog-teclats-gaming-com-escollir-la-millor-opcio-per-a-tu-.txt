Extraescolar Centres Campus Escoles Adults Sobre Codelearn Contacte [LOGIN] Teclats gaming: com escollir la millor opció per a tu by cgarcia | 28 febr., 2022 | Videojocs Escollir el teclat que millor s’adapti a les nostres necessitats és important per sentir-nos còmodes amb l’activitat que volem dur a terme, ja sigui escriure apunts, teletreballar, programar o jugar. Hi ha diferents tipus de teclats i cadascun d’ells pot ser més adient per a una situació determinada: la persona que el vulgui per jugar, prioritzarà que el teclat l’ajudi a millorar la precisió quan premi les tecles, mentre que algú que el vulgui per treballar potser preferirà un teclat que sigui més senzill i que no faci gens de soroll. Per tant, la primera pregunta que ens hem de fer abans de comprar un teclat nou és quin ús en volem fer. Teclat mecànic vs. Teclat de membrana Els teclats de membrana són els clàssics que hem tingut sempre a casa. Poden tenir les tecles més gruixudes o més fines; la diferència amb altres tipus de teclat no és estètica, sinó que es troba dins del mateix teclat i es basa en el mecanisme que utilitza per accionar les tecles. Totes les tecles d’un teclat de membrana utilitzen una única superfície de plàstic o silicona (una mateixa membrana que ocupa tot l’espai del teclat) com a sistema d’activació, mentre que cadascuna de les tecles d’un teclat mecànic té el seu “interruptor” i el seu propi sistema, que és independent de les tecles del voltant, minimitzant així el risc de prémer per error una tecla que no volem. Aquesta diferència a l’hora de produir-los fa que els teclats de membrana siguin més barats, així que si tenim en compte que per escriure n’hi ha molts que ja són còmodes, si no volem utilitzar el teclat per jugar segurament siguin la millor opció per a nosaltres. A més, són més lleugers que els mecànics i també són molt més silenciosos, ja que el principal desavantatge dels teclats mecànics és que en general fan molt soroll. És veritat que dins dels teclats mecànics es poden escollir els tipus d’interruptor, de manera que actualment també en podem trobar de més silenciosos, però cal tenir en compte que el preu també variarà. Si som uns autèntics gamers, segurament acabarem optant per un teclat mecànic que ens ajudi a guanyar precisió, i en aquest cas haurem de decidir quin és el pressupost que hi volem destinar. Els teclats mecànics permeten un nivell de personalització molt més gran, tenen una alta durabilitat i ens donen la possibilitat de canviar una tecla si se’ns espatlla o en volem canviar el disseny. A continuació parlem d’alguns models que poden ser bones opcions dins dels diferents rangs de pressupost. Els teclats gaming millor valorats 1. Mars Gaming MKXTKL Per a aquelles persones que estiguin buscant un primer teclat gaming senzill i econòmic, aquest teclat mecànic pot ser una bona opció si només es compta amb un pressupost aproximat de 30€. El Mars Gaming MKXTKL presenta un disseny compacte i ergonòmic per a una millor comoditat, un sistema d’il·luminació amb diferents efectes i és compatible amb múltiples plataformes. 2. Dierya DK61E Per als jugadors que prefereixen guanyar espai utilitzant teclats petits i poden prescindir d’algunes tecles, aquest teclat mecànic del 60% pot ser una bona tria dins d’un pressupost aproximat de 60€. El Dierya DK61E està format per 61 tecles amb tecnologia anti-ghosting i presenta un disseny compacte, ergonòmic i amb retroil·luminació. 3. HyperX Alloy Origins Core Una altra opció si no es vol recórrer a un teclat del 60% és escollir un teclat ultracompacte amb disseny TKL. Una de les opcions que es poden trobar si pugem fins a un pressupost aproximat de 120€ és el teclat mecànic HyperX Alloy Origins Core. Amb una memòria que permet desar fins a tres perfils de configuració diferents, prescindeix de la zona numèrica que trobem sovint als teclats i permet guanyar espai per fer servir el ratolí sense perdre tantes tecles com als teclats reduïts. 4. Razer Huntsman Tournament Edition Dins d’un pressupost similar a l’opció anterior, el Razer Huntsman Tournament Edition està pensat per oferir una major velocitat amb una ràpida resposta per part de les seves tecles. També aposta per un disseny compacte sense zona numèrica i té una memòria integrada que permet guardar fins a cinc perfils de configuració. 5. Corsair K70 RGB MK.2 Velocitat i precisió són les dues característiques principals que promet aquest teclat mecànic amb retroil·luminació RGB, que té un preu al voltant d’uns 150€ a la majoria de botigues online. Els seus interruptors Cherry MX-Speed estan pensats sobretot per millorar la rapidesa dels jugadors, però alhora són més silenciosos que altres tipus d’interruptors, la qual cosa el fa un model equilibrat. Articles recents Setmana temàtica de Minecraft Programa el teu propi videojoc i transforma les teves idees en una realitat Jurassic Code: programació i papiroflèxia a la prova presencial de la Codeathlon Setmana temàtica de Roblox Campus Tecnològics de Setmana Santa 2024 Categories Blog (80) Centres (15) Codelearn (34) Competicions (42) Concursos (24) Cursos (36) Dones TIC (6) Educació (37) Entrevistes (9) Història de la informàtica (2) Notícies (28) Programació (34) Recomanacions (12) Sabies que…? (20) Sector TIC (6) Setmanes especials (13) Videojocs (6) Arxiu Selecciona el mes març 2024 febrer 2024 gener 2024 desembre 2023 novembre 2023 octubre 2023 setembre 2023 juliol 2023 juny 2023 maig 2023 abril 2023 març 2023 febrer 2023 gener 2023 desembre 2022 novembre 2022 octubre 2022 setembre 2022 juliol 2022 juny 2022 maig 2022 abril 2022 març 2022 febrer 2022 gener 2022 desembre 2021 novembre 2021 octubre 2021 setembre 2021 juliol 2021 juny 2021 maig 2021 abril 2021 març 2021 febrer 2021 gener 2021 desembre 2020 novembre 2020 octubre 2020 setembre 2020 juliol 2020 juny 2020 maig 2020 abril 2020 març 2020 febrer 2020 gener 2020 desembre 2019 novembre 2019 octubre 2019 setembre 2019 agost 2019 juliol 2019 maig 2019 abril 2019 març 2019 novembre 2018 setembre 2018 juliol 2018 juny 2018 maig 2018 abril 2018 març 2018 gener 2018 novembre 2017 setembre 2017 agost 2017 juny 2017 maig 2017 abril 2017 març 2017 febrer 2017 gener 2017 novembre 2016 octubre 2016 setembre 2016 agost 2016 juny 2016 abril 2016 febrer 2016 gener 2016 novembre 2015 octubre 2015 setembre 2015 juliol 2015 juny 2015 maig 2015 abril 2015 març 2015 gener 2015 desembre 2014 novembre 2014 octubre 2014 setembre 2014 juliol 2014 juny 2014 maig 2014 abril 2014 març 2014 febrer 2014 gener 2014 desembre 2013 novembre 2013 octubre 2013 setembre 2013 agost 2013 febrer 2013 Contacte info@codelearn.cat Pàgines Inici Sobre Codelearn Contacte Treballa a Codelearn Avís legal Entrades recents Setmana temàtica de Minecraft Programa el teu propi videojoc i transforma les teves idees en una realitat