Qui som Treballem en Què pots fer tu FES-TE SOCI/SÒCIA Noticias CA CANVI CLIMÀTIC Inici / Treballem en / Canvi climàtic Així ens afecta el canvi climàtic Ajudes opaques a les energies brutes en la teva factura Carbó Energies renovables Gas Mobilitat Nuclear El canvi climàtic constitueix l’amenaça mediambiental més gran a què s’enfronta la humanitat. 1,5 graus Prop de 200 països van acordar fixar en 1,5 ºC el llindar màxim d’augment de la temperatura del planeta. 0 emissions Cal que reduïm a zero les emissions netes de gasos amb efecte d'hivernacle per a l’any 2040 a tota la UE si no volem viure els pitjors efectes del canvi climàtic. 81% Segons l'Institut Elcano, el 81 % de la ciutadania pensa que Espanya no fa prou per lluitar contra el canvi climàtic. El problema El canvi climàtic és la modificació de la temperatura i de la resta de variables del clima, que s’està produint amb una velocitat i intensitat sense precedents en la història de la humanitat com a conseqüència de l’activitat humana. Està passant a tot el món i les conseqüències poden ser devastadores, tant per al medi ambient com per a les persones. L’activitat humana està canviant la composició de l’atmosfera, i augmenta la quantitat de gasos d’efecte hivernacle, principalment per la crema de combustibles fòssils. Aquesta greu amenaça mediambiental és la major a què s’enfronta la humanitat. Els impactes del canvi climàtic ja són perceptibles i es posen en evidència amb dades de l’Organització Meteorològica Mundial (OMM) com: La temperatura mitjana mundial ha augmentat ja 1,11 ± 0,13 °C des de l’època preindustrial. Els set anys que han passat des de 2015 han estat els més càlids des que es tenen dades. La dècada de 2011 a 2020 va ser la més càlida mai registrada. Les emissions de gasos d’efecte hivernacle a escala global continuen augmentant cada any i van arribar al màxim de 59 GT CO2 eq. el 2019 (IPCC, 2022). L’octubre de 2022, la concentració mitjana mensual de CO₂, mesurada per l’Oficina Nacional d’Administració Oceànica i Atmosfèrica (NOAA) dels Estats Units a l’observatori de Mauna Loa, a Hawaii, va tornar a arribar a un màxim històric acumulat de 420,99 parts per milió (ppm), una quantitat de CO₂ que no es registrava des de fa tres milions d’anys. El contingut calorífic dels oceans ha assolit nivells sense precedents. En algun moment del 2021, gran part de l’oceà es va veure afectat per almenys una onada de calor marina “intensa”. El nivell mitjà del mar a escala mundial va assolir un nou màxim el 2021, després d’augmentar una mitjana de 4,5 mm anuals durant el període 2013-2021. Aquesta xifra és més del doble que la registrada entre el 1993 i el 2002. Però avui dia també veient com es manifesten amb major intensitat els impactes del canvi climàtic, com ara: Fenòmens meteorològics extrems, com danes, tempestes i huracans. Onades de calor més intenses, duradores i freqüents que mai. Megaincendis. Sequeres. Aquests impactes provoquen, alhora, danys econòmics i socials que seran cada vegada més greus, com danys en collites i en la producció alimentària o riscos per a la salut. En els pitjors escenaris probables que els experts preveuen, l’augment de la temperatura podria arribar fins els 4,8 oC per a final de segle. El canvi climàtic és un problema global que ateny una perspectiva ambiental, política, econòmica i social en la qual les previsions pitjors també impliquen unes pèrdues econòmiques enormes. I és que com més triguem a actuar, molt més elevades seran les inversions per a l’adaptació a l’augment de la temperatura, i es pot arribar a un límit en què l’adaptació ja no sigui possible. SIGNA! EXIGEIX JUSTÍCIA DAVANT L'EMERGÈNCIA CLIMÀTICA El 79 % de les emissions de gasos amb efecte d’hivernacle en la Unió Europea són degudes a la crema de combustibles per a usos energètics o de transport, segons dades d’Eurostat. Espanya, juntament amb cinc països més de la Unió Europea, acumulen al voltant del 66 % de les emissions de tots els gasos d’efecte d’hivernacle del continent. La solució El sector energètic, com que usa energies brutes —petroli, carbó i gas—, és el sector que més contribueix a l’escalfament global. Unes 90 empreses són les responsables de gairebé les dues terceres parts de les emissions mundials de gasos. Només 20 d’aquestes, totes dedicades als combustibles fòssils, emeten el 35 % de tots els gasos d’efecte d’hivernacle del món. A més, aquest tipus d’empreses estan invertint quantitats ingents de diners per netejar la seva imatge i fer pensar a la ciutadania que la seva activitat no és perjudicial per al planeta. Necessitem que es prohibeixi la publicitat dels combustibles fòssils i que els responsables de la crisi climàtica deixin de blanquejar els seus negocis bruts. A Espanya, les grans elèctriques —Endesa, Iberdrola, Naturgy i EDP— continuen generant bona part de l’electricitat mitjançant l’ús de fonts no renovables, per això treballem perquè aquest model insostenible canviï i s’acceleri la transició a un sistema energètic eficient, intel·ligent, 100 % renovable i democràtic. La revolució energètica en mans de la ciutadania és el camí. Amb les energies renovables, l’estalvi i eficiència energètica, l’electrificació, la gestió de la demanda, la integració i la intel·ligència, una reforma profunda del sistema elèctric i del transport, s’aconseguiran pal·liar els efectes del canvi climàtic, generar llocs de treball i reduir els costos de l’electricitat. Hem de prescindir dels combustibles contaminants i de l’energia nuclear i augmentar la participació de la ciutadania perquè es beneficiï de la transició renovable. «El canvi climàtic és una realitat que ja tindrà implicacions inevitables, però encara podem minimitzar-ne les conseqüències més severes.» Què hi fa Greenpeace Greenpeace treballa per impulsar solucions que puguin frenar el canvi climàtic, amb una atenció especial al sector energètic (per acabar amb la dependència dels combustibles fòssils i l’energia nuclear i accelerar-ne la substitució per energies renovables) i del transport, i donar suport a polítiques que facin possible un sistema energètic democràtic i 100 % renovable basat en l’estalvi i l’eficiència, així com a acords i tractats internacionals que aconsegueixin reduir les emissions mundials de gasos. Per a aconseguir-ho, treballem per denunciar la manca d’ambició climàtica dels governs, acabar amb el poder de les empreses de combustibles fòssils, impulsar les energies renovables en mans de la ciutadania, reformar en profunditat les regles del mercat elèctric que afavoreixen a les grans companyies, aconseguir una mobilitat sostenible per a totes les persones, transformar les ciutats i donar-li la volta al sistema amb una recuperació verda i justa. Què hi pots fer tu Exigeix justícia davant de l’emergència climàtica! Els governs successius d’Espanya no han estat a l’alçada del desafiament climàtic. I estan posant en risc el nostre planeta i el futur. Suma’t a la lluita pel clima. Signa la petició! Actua amb el teu consum! Si adoptes unes mesures d’eficiència energètica senzilles a casa teva estalviaràs diners i contribuiràs a la lluita contra el canvi climàtic. Aquí te’n proposem algunes. Suma’t a Greenpeace! Forma part de la nostra organització per exigir a governs i a empreses que adoptin polítiques i pràctiques sostenibles. On una persona no arriba, un col·lectiu sí. Clica aquí per unir-te a Greenpeace! Més informació Signa i demana que es prohibeixi la publicitat de combustibles fòssils 10 puntos clave de la Ley de Cambio Climático y Transición Energética que por fin se aprueba hoy Estudios en profundidad sobre cambio climático Contingut relacionat PÀGINA EFECTES DEL CANVI CLIMÀTIC EN LA SOCIETAT VER PÀGINA PÀGINA EFECTES DEL CANVI CLIMÀTIC EN EL MEDI AMBIENT VER PÀGINA PÀGINA AIXÍ ENS AFECTA EL CANVI CLIMÀTIC VER PÀGINA Greenpeace Contacte Preguntes freqüents Treballa amb nosaltres El meu perfil de Greenpeace Canal ètic Recursos Consumeix millor Versió antiga de la web Botiga Què pots fer tu Fes una donació Peticions Voluntariat Actualitat Notícies Sala de premsa Greenpeace Magazine Informes Política de privacitat i galetes Greenpeace Internacional © Greenpeace 2024 International (English) Africa (English) Belgium (Nederlands) Brazil (Português) Bulgaria (български) Canada (English) Canada (Français) Chile (Español) Colombia (Español) Croatia (Hrvatski) Czech Republic (Česky) Denmark (Dansk) East Asia (简体中文) France (Français) Germany (Deutsch) Greece (Ελληνικά) Hungary (Magyar) India (English) Indonesia (Indonesian) Israel (עברית) Italy (Italiano) Japan (日本語) M. East and N. Africa (English) M. East and N. Africa (Français) Netherlands (Nederlands) New Zealand (English) Norway (Norsk) Peru (Español) Philippines (English) Poland (Polska) Romania (Român) Romania (Român) Slovakia (Slovenčina) Spain (Galego) Sweden (Svenska) Switzerland (Deutsch) Switzerland (Français) Thailand (ไทย) Turkey (Türk) United Kingdom (English) USA (English)