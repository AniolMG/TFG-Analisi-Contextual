Extraescolar Centres Campus Escoles Adults Sobre Codelearn Contacte [LOGIN] Realitat virtual i realitat augmentada: diferències, usos i finalitats by cgarcia | 15 juny, 2020 | Sabies que...? La realitat virtual (VR) i la realitat augmentada (AR) són dos conceptes que a vegades es poden confondre, però tenen finalitats diferents. La realitat virtual és una realitat artificial que es percep com a real i el seu objectiu és substituir la realitat que ens envolta a través de dispositius que ens facin creure que estem a un altre lloc. La realitat augmentada, en canvi, té per objectiu modificar i perfeccionar la realitat afegint-hi elements a través dels nostres sentits, però respectant la realitat que ens envolta en aquell moment. Per tant, la primera ens allunya del món real per mostrar-nos de ple el virtual, mentre que la segona combina imatges reals i virtuals. D’aquesta manera, la realitat virtual ens permet, per exemple, endinsar-nos totalment dins d’un videojoc i aïllar-nos de l’habitació on som quan ens posem unes ulleres que ens transporten a un altre escenari diferent. Per contra, els jocs basats en la realitat augmentada mantenen l’escenari de la realitat on ens trobem, però afegint-hi elements superposats, de manera que ens puguem trobar un Pokémon inexistent al menjador de casa (l’escenari real on som) utilitzant la càmera del nostre smartphone i la tecnologia AR. Partint d’aquesta diferència principal, segur que us en podeu imaginar d’altres, com la necessitat de dispositius especials. En el cas de la realitat virtual, si ens volem endinsar en un món totalment fictici ens haurem d’aïllar del món real. Per aconseguir-ho, s’utilitzen unes ulleres que ens tapen tot el camp de visió i alhora són capaces de projectar-nos imatges en 3D, ja sigui per elles mateixes o mitjançant un altre equip on estiguin connectades, i sovint també uns auriculars que ens aïllin dels sons que ens envolten i ens endinsin de ple als del món virtual. Per veure aquestes imatges tridimensionals, les ulleres utilitzen la visió estereoscòpica, una tècnica que es basa en la visualització o projecció de dues imatges a distància interocular que simulen l’ull esquerra i el dret: presentant una imatge lleugerament diferent per a cada ull, es crea la il·lusió de profunditat dins d’una imatge i es recull aquesta informació visual tridimensional. La realitat augmentada, en canvi, utilitza un dispositiu de l’usuari (el seu telèfon, tablet…) per iniciar una experiència al mateix lloc on es trobi, però sense tapar-li el camp de visió ni amagar-li la realitat. Pel que fa als seus usos, la realitat virtual està molt més vinculada a l’entreteniment, mentre que la realitat augmentada, si bé també ha tingut impacte al món dels videojocs, té un ventall d’usos molt més ampli. Algunes empreses han començat a utilitzar aplicacions de venta que utilitzen la realitat augmentada per mostrar els seus productes (un armari, una font d’aigua, una catifa, una taula) tal com quedarien exactament a la sala on el client els voldria col·locar. El món de la medicina veu en aquesta tecnologia una bona oportunitat per millorar aspectes tant en la formació de professionals del sector sanitari com en la prevenció i la planificació prèvia a les intervencions quirúrgiques. I les empreses de logística i transport l’utilitzen per trobar la millor manera d’encaixar les mercaderies que han de col·locar als seus magatzems i els seus camions. Com veieu, els usos són molt variats i es tracta de dos tipus de tecnologies que durant els propers anys aniran evolucionant i cada vegada es podran aplicar a més àmbits de la nostra vida. Haurem d’estar atents al sector per veure quins nous avantatges podrem trobar-hi! Mentrestant, si voleu conèixer la realitat virtual i la realitat augmentada de primera mà, dins l’oferta de Campus Tecnològics d’Estiu hi trobareu dos casals d’estiu relacionats amb aquestes dues tecnologies: el Curs de Realitat Virtual (VR), que aquest estiu es farà a Codelearn Vic, Codelearn Barcelona – Eixample Dret i Codelearn Molins de Rei, i el Curs de Unity VR / AR, que el podran fer Online els alumnes que ja hagin superat el Curs de Videojocs 3D amb Unity (1 i 2). Articles recents Setmana temàtica de Minecraft Programa el teu propi videojoc i transforma les teves idees en una realitat Jurassic Code: programació i papiroflèxia a la prova presencial de la Codeathlon Setmana temàtica de Roblox Campus Tecnològics de Setmana Santa 2024 Categories Blog (80) Centres (15) Codelearn (34) Competicions (42) Concursos (24) Cursos (36) Dones TIC (6) Educació (37) Entrevistes (9) Història de la informàtica (2) Notícies (28) Programació (34) Recomanacions (12) Sabies que…? (20) Sector TIC (6) Setmanes especials (13) Videojocs (6) Arxiu Selecciona el mes març 2024 febrer 2024 gener 2024 desembre 2023 novembre 2023 octubre 2023 setembre 2023 juliol 2023 juny 2023 maig 2023 abril 2023 març 2023 febrer 2023 gener 2023 desembre 2022 novembre 2022 octubre 2022 setembre 2022 juliol 2022 juny 2022 maig 2022 abril 2022 març 2022 febrer 2022 gener 2022 desembre 2021 novembre 2021 octubre 2021 setembre 2021 juliol 2021 juny 2021 maig 2021 abril 2021 març 2021 febrer 2021 gener 2021 desembre 2020 novembre 2020 octubre 2020 setembre 2020 juliol 2020 juny 2020 maig 2020 abril 2020 març 2020 febrer 2020 gener 2020 desembre 2019 novembre 2019 octubre 2019 setembre 2019 agost 2019 juliol 2019 maig 2019 abril 2019 març 2019 novembre 2018 setembre 2018 juliol 2018 juny 2018 maig 2018 abril 2018 març 2018 gener 2018 novembre 2017 setembre 2017 agost 2017 juny 2017 maig 2017 abril 2017 març 2017 febrer 2017 gener 2017 novembre 2016 octubre 2016 setembre 2016 agost 2016 juny 2016 abril 2016 febrer 2016 gener 2016 novembre 2015 octubre 2015 setembre 2015 juliol 2015 juny 2015 maig 2015 abril 2015 març 2015 gener 2015 desembre 2014 novembre 2014 octubre 2014 setembre 2014 juliol 2014 juny 2014 maig 2014 abril 2014 març 2014 febrer 2014 gener 2014 desembre 2013 novembre 2013 octubre 2013 setembre 2013 agost 2013 febrer 2013 Contacte info@codelearn.cat Pàgines Inici Sobre Codelearn Contacte Treballa a Codelearn Avís legal Entrades recents Setmana temàtica de Minecraft Programa el teu propi videojoc i transforma les teves idees en una realitat