Cerca Crea un compte Inicia la sessió Contingut amaga Inici Història Propietats principals per blocs Etimologies dels elements Abundància Origen dels elements Vegeu també Referències Element químic 180 llengües Pàgina Discussió Mostra Modifica Mostra l'historial Eines La taula periòdica dels elements químics Els elements químics són substàncies pures que no es poden descompondre en cap altra substància pura més senzilla mitjançant mètodes químics. Des del punt de vista atòmic tots els àtoms d'un element tenen el mateix nombre de protons al seu nucli, podent variar el nombre de neutrons (isòtops). Aquest nombre es coneix com a nombre atòmic de l'element i se simbolitza per la lletra Z. Per exemple, els àtoms de l'element carboni (C) contenen 6 protons en el seu nucli, mentre que els àtoms d'urani en contenen 92, que hom indica amb el símbol de l'element i el nombre atòmic a sota a l'esquerra: Es coneixen 118 elements químics diferents, dels quals 90 són naturals i la resta generats artificialment. Cada element es representa per un símbol d'una o dues lletres, segons la proposta de Berzelius. Els elements químics se solen classificar mitjançant la taula periòdica. Els àtoms d'un element químic es poden combinar amb si mateixos per formar una molècula, i en funció del nombre d'àtoms que es combinen es poden classificar en: Monoatòmics: presenten un únic àtom, és a dir, la fórmula coincideix amb el símbol que els representa. Únicament hi ha els gasos nobles: He, Ne, Ar, Kr, Xe i Rn. Diatòmics: la molècula està formada per dos àtoms. És el cas de la majoria dels elements situats a la dreta de la taula com ara el clor, Cl₂, el fluor, F₂, el nitrogen, N₂, l'oxigen, O₂,... Poliatòmics: les molècules estan formades per més de dos àtoms, per exemple el fòsfor, P₄, el sofre, S₈, o bé formen una xarxa metàl·lica tridimensional (és el cas del coure, l'or o el sodi). Molècula diatòmica de l'oxigen, O₂ Anell de S₈ Estructura cristal·lina del sodi, Na Els elements més estables de la taula periòdica són els gasos nobles, grup 18, ja que presenten nombre d'oxidació 0. Els elements del grup 1 o metalls alcalins tenen un nombre d'oxidació +I perquè perden un electró per aconseguir ser estables com els gasos nobles. En perdre l'electró, esdevindran ions positius. Els elements dels grup 2 o metalls alcalinoterris tenen nombre d'oxidació +II, ja que perden dos electrons per tenir l'estabilitat dels gasos nobles. Els elements del grup 16 o calcògens amb nombre d'oxidació -II guanyen dos electrons per ser estables, és a dir, es convertiran en ions negatius. Els elements del grup 17 o halògens tenen nombre d'oxidació -I perquè agafen 1 electró per ser estables. En guanyar l'electró, esdevindran ions negatius. Història[modifica] Primeres teories. Els quatre elements[modifica] Article principal: Elements clàssics Representació de la teoria dels quatre elements (Edat mitjana) L'ésser humà, des de la prehistòria, cercant l'origen i naturalesa de tot quan el rodejava creà mites en els quals cada cosa, cada força natural, era un déu o una figura humana; d'aquí les teogonies i les cosmologies dels pobles primitius, en les quals els fenòmens s'imaginaven produïts per l'acció d'agents sobrenaturals. La intervenció d'aquests agents explicava totes les anomalies aparents de l'univers. Aquest estat teològic de la ciència va perdurar fins al segle VI aC, quan aparegué a Grècia un poderós moviment intel·lectual i els seus més grans filòsofs especularen sobre el món i sobre la naturalesa de la matèria, i plantejaren clarament molts dels problemes fonamentals de la ciència. La idea de l'existència d'un principi permanent origen de tot fou tractada per primer cop per Tales de Milet, aproximadament entre el 624 i el 565 aC. Segons Tales tot estava fet d'aigua. Anaxímenes (585-524 aC) pensà que el principi de tot era l'aire i Heràclit d'Efes (540-475 aC) optà pel foc.[1] Després Empèdocles d'Agrigent (500-430 aC) agrupà en una sola teoria els principis d'aquests filòsofs i hi afegí un quart principi, la terra. naixia així la teoria dels quatre elements: terra, aigua, aire i foc, que servien de suport a les qualitats fonamentals calent i fred i sec i humit, i a dues forces còsmiques, l'amor i l'odi. Aquesta teoria dels quatre elements fou acceptada per Aristòtil (384-322 aC), la qual autoritat permeté la seva expansió per tot el món i la seva perduració durant uns dos mil anys. La tria prima dels alquimistes[modifica] Durant l'Edat mitjana els alquimistes consideraren als metalls com a cossos composts formats per dues qualitats-principis comuns, el mercuri, que representava el caràcter metàl·lic i la volatilitat, i el sofre, que tenia la propietat de la combustibilitat. Amb el temps s'uní un tercer principi, la sal, que representava la propietat de la solidesa i la de la solubilitat. Aquests tres principis o elements, s'anomenaren tria prima i substituïren als quatre elements d'Aristòtil. Conseqüència de les teories dels alquimistes fou la possibilitat de la transmutació dels metalls innobles en nobles i, concretament, la conversió del plom, mercuri i altres metalls en or. Aquesta transmutació, coneguda com la Gran Obra només es podia realitzar en presència de la pedra filosofal, l'obtenció de la qual fou el primer objectiu dels alquimistes. L'element de Robert Boyle[modifica] El científic irlandès Robert Boyle (1627-1691) fou el primer químic que rompé amb la tradició alquimista de forma oberta en el seu llibre The Sceptical Chymist, 'El químic escèptic', de 1661.[2] En aquest llibre Boyle estableix el concepte modern d'element quan diu que els elements són «certs cossos primitius i simples que no estan formats d'altres cossos, ni un dels altres, i que són els ingredients dels quals es componen immediatament i en els quals es resolen en darrer terme tots els cossos perfectament mixtos»[3] i suposa que el seu nombre ha de ser molt superior als tres dels alquimistes o als quatre d'Aristòtil. Tanmateix, Boyle mantenia la idea de la transmutació dels metalls i atribuïa al foc un caràcter material. La definició de Lavoisier[modifica] Antoine L. Lavoisier (1743-1794) establí la definició precisa d'element químic quan demostrà que podia descompondre aigua en oxigen i hidrogen (anàlisi de l'aigua) i que també podia combinar aquests dos gasos per a obtenir aigua (síntesi de l'aigua). L'aigua deixà de ser un element. Lavoisier adoptà el concepte de Boyle d'element químic però basat en el resultat experimental. Per a Lavoisier un element químic és una substància pura que no es pot descompondre. Però el fet de considerar una substància com a element és temporal, ja que amb noves tècniques analítiques potser en el futur es podrà descompondre en altres cossos simples. Amb aquesta definició els químics pogueren establir quines substàncies de les conegudes eren elements i, després, reconeguda l'existència de nous elements en l'estudi de les propietats dels cossos, aïllar-los a partir dels seus compostos.[4] La teoria atòmica de Dalton[modifica] Taula periòdica de Mendeléiev apareguda en la primera edició russa Article principal: Teoria atòmica de Dalton El suport teòric a la definició empírica de Lavoisier fou obra del químic anglès John Dalton, amb la seva teoria atòmica publicada el 1808.[5] En ella presenta les següents hipòtesis: Els elements estan constituïts per àtoms consistents en partícules separades i indestructibles. Els àtoms d'un mateix element són iguals en massa i en la resta de qualitats. Els àtoms de distints elements tenen diferents massa i propietats. Els compostos es formen mitjançant la unió d'àtoms dels corresponents elements en una relació senzilla. Els «àtoms» d'un determinat compost són a la vegada idèntics en massa i en la resta de propietats. Amb aquesta teoria Dalton pogué explicar les lleis ponderals i quedà clara la definició d'element químic. La taula periòdica de Mendeléiev[modifica] Article principal: Taula periòdica El químic rus Dmitri Mendeléiev aconseguí classificar els elements químics coneguts a mitjans del segle xix (1869) en una taula de forma que quedaven agrupats en famílies d'elements amb propietats semblants. La taula l'organitzà a partir de les masses atòmiques posant els elements ordenats per ordre creixent de massa atòmica. Tanmateix hagué de canviar l'ordre de diversos elements de manera que tots els semblants quedassin en una mateixa columna. L'èxit de Mendeléiev fou la predicció de l'existència de deu elements químics encara no descoberts i el seu posterior descobriment (se'n descobriren set, un fou produït artificialment i dos eren errors de la taula). El nombre atòmic[modifica] Espectres de raigs X de Moseley El nombre atòmic fou inicialment el número d'ordre que corresponia a cada element en col·locar-los a la taula periòdica, de manera que tenia un caràcter convencional. Però el 1913, amb els treballs experimentals de Henry Moseley sobre espectres de raigs X, el nombre atòmic adquirí un significat físic. Moseley descobrí que existeix una relació lineal entre l'arrel quadrada de la freqüència, ν, i el nombre atòmic, Z (K i k són dues constants): Basant-se en la interpretació dels espectres atòmics que havia fet Bohr, Moseley escrigué: «...hi ha a l'àtom una quantitat fonamental que augmenta a intervals discrets en passar d'un element al següent. Aquesta quantitat no pot ser d'altra, que la càrrega positiva del nucli central».[6] D'aquesta manera els elements químics varen quedar determinats pel nombre atòmic.[7][8] Propietats principals per blocs[modifica] Vegeu també: Llista de referències de dades dels elements químics Categories d'elements de la taula periòdica Metalls Semimetalls No-metalls Desconegut Metalls alcalins Alcalinoterris Elements de transició interna Elements de transició Altres metalls No-metalls gasos nobles No-metalls halògens Altres no-metalls Lantanoides Actinoides Bloc s[modifica] Grup Símbol químic Nom Nombre atòmic Massa atòmica Densitat a 20 °C (g/cm³) Punt de fusió (°C) Punt d'ebullició (°C) Descobriment Descobridor 1 H Hidrogen 1 1,007 94 0,000 084 -259,1 -252,9 1766 Henry Cavendish 1 Li Liti 3 6,941 0,53 180,5 1317 1817 Johan August Arfwedson 1 Na Sodi 11 22,989 768 0,97 97,8 892 1807 Humphry Davy 1 K Potassi 19 39,098 3 0,86 63,7 774 1807 Humphry Davy 1 Rb Rubidi 37 85,467 8 1,53 39 688 1861 Robert W. Bunsen i Gustav R. Kirchhoff 1 Cs Cesi 55 132,905 43 1,90 28,4 690 1860 Gustav R. Kirchhoff i Robert Wilhelm Bunsen 1 Fr Franci 87 223,019 7 27 677 1939 Marguerite Perey 2 Be Beril·li 4 9,012 182 1,85 1278 2970 1797 Louis Nicolas Vauquelin 2 Mg Magnesi 12 24,305 1,74 648,8 1107 1755 Joseph Black 2 Ca Calci 20 40,078 1,54 839 1487 1808 Humphry Davy 2 Sr Estronci 38 87,62 2,63 769 1384 1790 Adair Crawford 2 Ba Bari 56 137,327 3,65 725 1640 1808 Humphry Davy 2 Ra Radi 88 226,025 4 5,50 700 1140 1898 Marie Curie i Pierre Curie Bloc p[modifica] Grup Símbol químic Nom Nombre atòmic Massa atòmica Densitat a 20 °C (g/cm³) Punt de fusió (°C) Punt d'ebullició (°C) Descobriment Descobridor 13 B Bor 5 10,811 2,46 2300 2550 1808 Humprhy Davy i Joseph-Louis Gay-Lussac 13 Al Alumini 13 26,981 539 2,70 660,5 2467 1825 Hans Christian Ørsted 13 Ga Gal·li 31 69,723 5,91 29,8 2403 1875 Paul Émile Lecoq de Boisbaudran 13 In Indi 49 114,82 7,31 156,2 2080 1863 Ferdinand Reich i Hieronymus Theodor Richter 13 Tl Tal·li 81 204,383 3 11,85 303,6 1457 1861 William Crookes 13 Nh Nihoni 113 14 C Carboni 6 12,011 3,51 3550 4827 prehistòric desconegut 14 Si Silici 14 28,085 5 2,33 1410 2355 1824 Jöns Jacob Berzelius 14 Ge Germani 32 72,61 5,32 937,4 2830 1886 Clemens Alexander Winkler 14 Sn Estany 50 118,71 7,29 232 2270 prehistòric desconegut 14 Pb Plom 82 207,2 11,34 327,5 1740 prehistòric desconegut 14 Fl Flerovi 114 1998 Iuri Oganessian i col·laboradors 15 N Nitrogen 7 14,006 74 0,001 17 -209,9 -195,8 1772 Daniel Rutherford 15 P Fòsfor 15 30,973 762 1,82 44 (P4) 280 (P4) 1669 Hennig Brand 15 As Arsènic 33 74,921 59 5,72 613 613 (sublimiert) ca. 1250 Albert Magne 15 Sb Antimoni 51 121,75 6,69 630,7 1750 prehistòric desconegut 15 Bi Bismut 83 208,980 37 9,80 271,4 1560 1540 Georgius Agricola 15 Mc Moscovi 115 2010 Iuri Oganessian i col·laboradors 16 O Oxigen 8 15,999 4 0,001 33 -218,4 -182,9 1774 Joseph Priestley, Carl Wilhelm Scheele i Antoine Laurent Lavoisier 16 S Sofre 16 32,066 2,06 113 444,7 prehistòric desconegut 16 Se Seleni 34 78,96 4,82 217 685 1817 Jöns Jacob Berzelius 16 Te Tel·luri 52 127,6 6,25 449,6 990 1782 Franz-Joseph Müller von Reichenstein 16 Po Poloni 84 208,982 4 9,20 254 962 1898 Marie Curie i Pierre Curie 16 Lv Livermori 116 17