.site-logo-bg INICIA SESSIÓ La clorofil·la: verd esperança! Inici L´especialista Solaray 12 de setembre 2017 | Actualitzat el 25 de desembre 2020 El primer que ens ve al cap quan sentim a parlar de la clorofil·la és el color verd, pigment abundant en totes les plantes, fruites i verdures, indispensable perquè puguin fer la fotosíntesi. Del que potser no som tan conscients és de totes les propietats beneficioses que aporta a l’organisme. La paraula clorofil·la ve del grec chlorós (‘verd’) i phyllón (‘fulla’), significa “fulla verda” i és la responsable de donar aquest to a les plantes, a més de ser clau, juntament amb la llum, a l’hora de fer el procés de fotosíntesi, pel qual es nodreixen els vegetals. De fet, s’assimila a “la sang de les plantes”, ja que curiosament la seva estructura molecular s’assembla a la sang humana, amb la diferència del seu àtom central, que en l’hemoglobina està compost principalment per ferro, i en la clorofil·la per magnesi. Per aquesta assimilació, la clorofil·la ens pot ajudar a incrementar la qualitat i la quantitat de glòbuls vermells i, per tant, ens ajudarà a oxigenar millor l’organisme, ja que l’hemoglobina que contenen els glòbuls vermells és la responsable de transportar l’oxigen per tot el cos. El sistema immunitari també se’n beneficiarà, ja que l’enfortirem i l’ajudarem a actuar amb més eficàcia. A més, la clorofil·la també té la capacitat d’ajudar-nos a eliminar metalls pesants i residus del cos, com per exemple el mercuri. Té la capacitat d’unir-s’hi i moure’ls per eliminar-los. Així, també s’aconsella per netejar el còlon ja que, entre d’altres, promou la proliferació de flora bacteriana bona. Ah, i una dada curiosa! Sabíeu que la clorofil·la també pot actuar com a desodorant intern? Tal com ho sentiu! Va ser un descobriment dels anys 40-50, quan van veure que l’ús tòpic de clorofil·lina tenia efectes desodorants en les ferides i, posteriorment, van veure que, administrada oralment, també ajudava a disminuir l’olor. Per això, la clorofil·la també està indicada per a adolescents i totes les persones amb una olor corporal forta o mal alè. On trobem la clorofil·la? La clorofil·la es troba abundantment en vegetals i plantes i, de fet, és el pigment que aporta el color verd a la majoria. La podem trobar en totes les fulles verdes com espinacs, bledes, canonges, ruca, enciam, julivert, coriandre, menta, alfàbrega, bròquil, dent de lleó, cols, carxofes, api, espàrrecs verds, germinats (com els d’alfals), mongeta verda… així com en totes les fulles d’hortalisses, com les de pastanaga, raves o coliflor, entre moltes altres. Com més fosc sigui el verd de la planta, més quantitats de pigment tindrà. Les algues, especialment la clorel·la i l’espirulina, són els aliments que més en contenen, i una manera fàcil d’incorporar-les a l’alimentació és en pols. Les podem afegir en batuts o incorporar en salses o vinagretes. Quan consumim aquests vegetals rics en clorofil·la, hem de tenir en compte que es tracta d’un pigment termolàbil, és a dir, que amb la temperatura tendeix a eliminar-se amb facilitat. Per això, és preferible prendre els vegetals de fulla verda crus o poc cuinats (com, per exemple, escaldats) per conservar-ne les propietats al màxim. A més, també és sensible a la llum i al contacte amb l’aire, de manera que cal conservar els vegetals en fresc, però sense deixar-los massa dies a la nevera i, un cop rentats i pelats, menjar-los tan aviat com sigui possible. Una altra manera de consumir clorofil·la és en forma de complementació natural, ja que ens assegurarem grans quantitats que serien impossibles d’ingerir amb l’alimentació i no hi ha quantitat màxima recomanada per risc d’intoxicació. Només per posar un exemple, una ampolla de clorofil·la liquida equivaldria a set quilos d’espinacs o a deu quilos d’enciam. SELECCIONA LA TEVA PATOLOGIA I INFORMA-TE'N A FONS Desintoxicació hepàtica (DETOX) MENÚ Desintoxicació renal El distribuïdor Solaray ens presenta diferents complements alimentaris rics en aquest pigment tan meravellós: Chloropyll comprimits: un al dia ens aporta 100 mg de clorofil·la. Chloropyll líquid: una cullerada (15 ml) al dia. Cleansing Green: conté una mescla de cinc superaliments verds (espirulina, brots d’alfals, suc de brots de blat, germinats d’ordi i poma verda) i de tres supervegetals (bròquil orgànic, kale i espinacs); a més aporta fibra i enzims. PUBLICITAT EL MÉS LLEGIT REPORTATGES PER SOCIS Dentifricis, productes facials i corporals, desodorants, maquillatge... REPORTATGES PER SOCIS Estris de cuina sense tòxics RECEPTES Pa de carabassó RECEPTES Maionesa casolana clàssica, amb all negre, alvocat o mostassa RECEPTES Ketocrackers de tomàquet sec i olives PUBLICITAT PUBLICITAT CONTACTA'NS Etselquemenges | 2011-2024 CURSOS ONLINE Com menjar millor, amb Núria Coll Jove a qualsevol edat Cursos per a professionals CONTINGUT GRATUÏT Podcast Guía "7 aliments rics en col·lagen per mantenir-te jove" Guía "10 esmorzars i berenars per a l'hipotiroïdisme" Llibre Ets el que menges (fragment gratuït) Guía "Canvia de desodorant" ALTRES Equip Treballa amb nosaltres Política de privacitat Política de cookies Avís legal Aprèn a córrer bé Webinar online 3 d’abril 20 h APUNTA-T’HI Webinar gratuït | 3 d’abril a les 20 h Aprèn a córrer bé AMB NÚRIA COLL I PERE GRAU APUNTA-T'HI ARA