Inici Mesura i elements de càlcul Cinemàtica Dinàmica Força G Treball i Energia Treball, potència i rendiment, i energies Autocorrecció Autoavaluació Dinàmica del sistema de partícules Moviment circular Dispositius interessants Examen final Puntuació final Treball, potència i rendiment, i energies Una mica de teoria Associem la paraula treball a aquell esforç físic que en aplicar força sobre un cos origina un desplaçament, per això en física es defineix treball (W) com el producte de la força pel desplaçament. La unitat del treball és la de la força (N) per la del desplaçament (m), és a dir N · m, que rep el nom de Joule (J). Per obtenir el treball realitzat sobre un cos només haurem de tenir en compte la part de la força que està en la direcció del desplaçament. Si una força (F) forma un angle amb el desplaçament (x), com podem veure en el dibuix, només la component x de la força realitzarà treball, mentre la y no en realitzarà, ja que el desplaçament és perpendicular a aquesta. Equació: Per calcular el valor del treball utilitzarem el concepte del producte escalar de dos vectors, el qual aquests seran els de la força (F) i el desplaçament (x). Com que el resultat del producte escalar de dos vectors dóna sempre un resultat escalar, diem que el treball és una magnitud escalar. Potència A la llarga ens interessa poder conèixer l’eficàcia d’una màquina, és a dir, la rapidesa amb què es realitza el treball en aquests cossos. Així es pot determinar, per exemple, quina màquina és més eficaç, sempre que les dues estiguin sotmeses a les mateixes condicions. Ambdues fan el mateix treball, per això volem trobar una altra magnitud per poder valorar quina és millor. La potència es defineix com una magnitud que avalua el treball realitzat respecte del temps.La unitat de la potència és la unitat del treball (J) entre la de temps (s), és a dir J/s conegut també amb el nom de Watt (W). En la pràctica el W és una unitat molt petita, per això també s’utilitza el cavall-vapor (CV). L’equivalència entre aquestes dues unitats és: 1 CV = 735 W. Equació: Rendiment Si el treball realitzat per unitat de temps el realitza una màquina accionada per un motor, tenim la potència que desenvolupa aquest, la Potència consumida (Pc) o Potència nominal (Pn), la que trobem indicada en les especificacions tècniques. En qualsevol funcionament sempre hi ha pèrdues pel fregament, cosa que fa que part de la potència consumida o nominal es perdi i que finalment quedi aquesta altra anomenada Potència útil (Pu) que és la que fem servir i que sempre serà menor. Pc = Pn = potència teòrica d’un motor Pu = potència real d’un motor A partir d’això, podem definir un nou concepte: el rendiment d’un motor o màquina, és la relació entre la Pu i la Pc en tant per cent. Per això quan un motor té un 75% de rendiment implica que com a potència utilitzable és el 75% que ha consumit el motor i l’altre 25% s’ha “perdut” per culpa del fregament. Equació: Energia Definir el concepte energia és molt difícil, ja que és una magnitud que no es pot crear ni destruir però si es pot transformar d’una forma a l’altra; Per això es pot definir com la capacitat que té un cos de realitzar treball, ja que l’energia està directament relacionada amb el treball. La unitat que es fa servir per les energies, serà la mateixa que la del treball, el Joule (J). És millor parlar de tipus d’energia i no d’energia en sentit general i així poder-les definir convenientment. N’hi ha de tres tipus: l’energia cinètica (Ec), l’energia potencial (Ep) i per últim l’energia mecànica (Em). Energia cinètica Només cal que un objecte faci treball sobre un altre, sempre positiu (aplicant la força en la mateixa direcció i sentit del desplaçament), per tenir la capacitat de realitzar treball o de tenir energia. Llavors podem dir que com més treball es produeixi, més energia tindran aquests cossos. Per tant, definim l’energia cinètica com l’energia que té un cos que depèn de la seva velocitat. Per exemple, qualsevol cotxe de fórmula 1 que va amb una certa velocitat durant una carrera, uns entrenaments o per la qualificació de la carrera. Per trobar l’expressió de l’Ec, hem de calcular el treball necessari perquè el cos en repòs adquireixi una velocitat. A partir de quatre expressions podem arribar a trobar la de l’Ec: Un cop tenim aquestes tres expressions, les substituïm en la primera i ens surt aquesta: Energia potencial Els cossos a certa alçada, un cop els deixem anar, cauran i impactaran contra el terra amb més o menys força. Aquesta energia la descrivim com la que depèn de la massa i de l’alçada a la qual es troba el cos. Per exemple, quan un cotxe de fórmula 1 està elevat per una grua després d’un xoc que ha tingut amb un altre cotxe o que ha tingut a causa d’alguna errada mecànica, com li va passar en l’últim gran premi de Canadà a Esteban Gutiérrez. Energia potencial gravitatòria (Epg): Definim energia potencial gravitatòria (Epg) com l’energia que té un cos que depèn de la seva posició respecte d’un nivell de referència. Per poder trobar l’expressió de l’Epg, suposem un cos que està a certa alçada: Energia potencial elàstica (Epe) Aquesta energia només es veurà repercutida en les molles. Si imaginem una molla amb constant elàstica (k) desplaçada del que seria un punt d’equilibri una distància x, podem intuir que l’energia de la molla serà tant més gran com major sigui la constant o el desplaçament. Per tant, definim l’energia potencial elàstica (Epe) com l’energia que té una molla que depèn de la seva constant elàstica (k) i de la seva posició respecte el punt d'equilibri. A tall d'exemple podem posar el fet que quan un cotxe xoca contra els pneumàtics que hi ha fent de barrera, el cotxe fa una força contra els pneumàtics, que aquests, tenint una constant (k), també tenen una energia potencial elàstica. D'aquesta manera, aconsegueixen esmorteir l'impacte per la seguretat dels pilots. Energia mecànica L'energia mecànica que té un cos no és res més que la suma de les seves energies (Ec i Ep), ja que tots els cossos poden tenir més d'una energia diferent. Poden portar una velocitat (Ec) i estar a una altura determinada del seu punt de referència (Ep). Equació: Combinació treball i energies Aquest teorema ens serveix per veure que el treball total que té un cos és igual a la variació d'energia cinètica que té. Per poder trobar l'expressió final que ens dóna la conclusió de que són iguals, hem de fer servir dues més: Un cop les substituïm en l'expressió del treball (W = F · x), ens surt l'expressió desitjada: Forces conservatives Una força conservativa és la que... - realitza un treball independent del camí que faci i només depèn de la posició inicial i final (en aquesta foto el punt A i B). W1 = W2 = W3 (El treball és el mateix als tres recorreguts) - realitza un treball nul en un circuit tancat (des d'un punt fins el mateix punt), la força és conservativa si el treball és zero (W = 0). Tenim per una banda les forces conservatives, que només són tres: El pes, les forces elàstiques i les forces electrostàtiques. Per l'altra banda tenim les forces no conservatives que són la resta de les forces; aquestes poden ser: El fregament, forces musculars, forces mecàniques i forces magnètiques. Treball realitzat per una força conservativa Les forces conservatives fan un treball que fa disminuir l'energia potencial del sistema, ja que tots els cossos de forma "natural" tendeixen a tenir la mínima energia potencial possible, per culpa de la gravetat. Si posem com a exemple una bola a certa alçada que cau en caiguda lliure tenim: Principi de conservació de l'energia mecànica Com ja hem dit anteriorment l'energia no es pot crear ni destruir, simplement es transforma. A partir de les diferents expressions que hem anat deduint en apartats anteriors, podem trobar la del principi de conservació de l'energia mecànica. Si substituïm les dos últimes expressions en la primera, ens surt que el treball realitzat per les forces no conservatives és igual a la variació d'energia mecànica que té un cos. A continuació hi trobaràs una sèrie de casos reals en els quals hauràs d'aplicar els conceptes físics apresos. Realitza'ls i, posteriorment, dirigeix-te a l'apartat d'autocorrecció. Aturada a boxes Un cotxe entra a boxes i frena de 100 km/h a 0 km/h en 7s, amb una massa de 642 kg. a) Calcula el treball realitzat i raona el signe del treball. b) Calcula el coeficient de fregament. Sortida del GP de Monza El cotxe de Felipe Massa a la sortida del Gran Premi de Monza amb massa 642 kg accelera des de 0 fins a 250 km/h en 5 s. Calcula: a) L'energia cinètica que ha guanyat. b) La potència del cotxe. c) El rendiment del cotxe sabent que la potència és de 700 CV. Pit stop de Nico Rosberg Nico Rosberg amb el seu Mercedes de 642 kg, està en repòs esperant que li facin el canvi de pneumàtics. Un cop a fet el pit stop assoleix una velocitat de 100 km/h. Calcula: a) Quin és el treball realitzat sobre el cotxe? (sense tenir en compte fregament). b) Quin treball han fet els frens per reduir la velocitat del cotxe a 54 km/h? (sense tenir en compte fregament). GP d'Itàlia Nico Hulkenberg comença la carrera en el Gran Premi d'Itàlia amb una sortida espectacular. Arriba a una màxima velocitat de 291 km/h i amb massa 642 kg. Frena a la corba fins a arribar a una velocitat de 53 km/h. a) Quina ha estat la variació d'energia cinètica, des de la seva velocitat màxima fins a la corba? b) Calcula el treball realitzat pel cotxe des de la sortida del gran premi fins a la seva màxima velocitat de 291 km/h amb un temps de 11s. El coeficient de fregament amb el terra és de 0,4. El motor d'un F1 Un motor de cotxe de fórmula 1 té una potència de 700 CV. Quina energia subministra si està funcionant durant 2h en una carrera? A continuació, si cliques a "següent", passaràs a l'autocorrecció dels exercicis. « Anterior | Següent » Escola Pia Santa Anna Mataró