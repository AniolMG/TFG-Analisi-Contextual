Maquinari Pàgina d'inici 1. Elements d’un sistema informàtic 2. Parts de l'ordinador 3. Com treballa un ordinador? 4. Unitat Central 5. Perifèrics d'entrada 6. Perifèrics de sortida 7. Unitats d'emmagatzematge 8. Dispositius de comunicació Activitat Final Maquinari 3. Com treballa un ordinador? Un món digital: Zeros i Uns Com ja hem dit, la Unitat Central és el veritable ordinador, on es realitzen les tasques de procés d’informacions i càlculs. Aquestes informacions les haurem introduït mitjançant un perifèric d'entrada i visualitzarem el procés realitzat en els perifèrics de sortida. Però com treballa internament un ordinador? Quines dades enregistra i interpreta? Com es comuniquen entre si els diferents components de l'ordinador? Un ordinador, una tablet, un mòbil són aparells electrònics. Vol dir que tots ells, en el fons, funcionen amb electricitat i només entenen el llenguatge de l'electricitat. I aquest llenguatge, l'elèctric, només té dos símbols: 0 i 1, com una bombeta que només pot estar apagada (0) o engegada (1). Internament, la Unitat Central i els seus components treballen enviant i rebent senyals elèctrics, o bits (0 i 1). Aquí tens també un exemple en Scratch. Prova de comptar fins a 16! Si voleu aprendre a comptar en binari, podem fer un Joc amb les Micro:Bits, i traduir de Binari a Decimal. Representar caràcters Però si és així, com s’ho fa l’ordinador per mostrar per pantalla les diferents lletres d’un document? Per arribar a representar totes les lletres, nombres, símbols i caràcters, l’ordinador agrupa els zeros i els uns en grups de vuit, que anomenem Byte i a cada un d'aquests grups se li assigna un valor. Això, més o menys, és el codi ASCII. Així: Byte = Representa 01010010 = R majúscula 01110010 = r minúscula 00101011 = + Pots consultar tota la taula en aquest enllaç. De cada un d'aquests grups de vuit zeros i uns en diem Byte o octet. L'ordinador és capaç d'operar amb aquestes xifres amb molta agilitat: fins a milions d'operacions per segon! De forma semblant, l'ordinador assigna conjunts de bits per representar formes, colors, sons... Però per representar tant de text i colors i sons, necessitem milions de 0 i 1... Els informàtics també tenim múltiples del Byte: Activitats per fer al document Fes aquestes activitats al document de Maquinari. Vols saber com s’escriu el teu nom en codi binari? En aquesta pàgina trobaràs un traductor de text a ASCII. Apunta en teu nom en ASCII al document. Tradueix aquest text secret en ASCII a text "pla": 01001101 01101111 01101100 01110100 00100000 01100010 01100101 00100001 Avui el meu germà gran, el que estudia matemàtiques, celebra el seu aniversari... en fa 19! Li hem preparat una festa sorpresa, amb música i regals!!! I un pastís!!! Però se'ns ha oblidat comprar espelmes... només n'hem trobat 6 en un calaix d'un aniversari anterior... Al final el meu germà ha pogut bufar les espelmes ben content, però l'àvia no entenia res... Explica-li a l'àvia com ho hem fet! Ampliació Ara pots enviar missatges xifrats als teus companys! Si envies un correu secret a un company, pots codificar-lo en binari, i la majoria de la gent, encara que el vegi, no sabrà que diu... Vinga, a què esperes per provar-ho? Amb la MicroBit podem programar un joc per practicar el codi binari. L'ASCII ha estat utilitzat com a tècnica artistíca, l'AsciiArt. Pots buscar informació a internet sobre aquest tema, i fins i tot provar-ho tu mateix. La Vi Hart és una profe de mates molt famosa a Youtube, per vídeos com aquest, on ens ensenya mates, dansa i informàtica... T'atreveixes? Ja ho has entès? Fes una mica de màgia binària... Pensa un número del 1 al 63. En quines d'aquestes cartes es troba? A que l'endevino? Com creus què ho he fet? Prova-ho amb el teu company!