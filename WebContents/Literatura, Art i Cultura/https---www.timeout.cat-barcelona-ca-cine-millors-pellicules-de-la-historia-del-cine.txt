Ves al contingut Ves al peu BARCELONA CA Timeout SUBSCRIU-TE Què Fer Menjar i Beure Cultura Viatges Notícies Més ©Focus Features Les 50 millors pel·lícules de la història del cine Clàssics del cine mut, westerns, comèdies, ciència-ficció... Films que creiem que tothom hauria de veure almenys un cop a la vida Escrit per Joshua Rothkopf, Time Out contributors , Phil de Semlyen i Àlex Montoyadilluns 8 de maig 2023 Tothom té les seves preferides, per això, qualsevol debat sobre quines són les millors pel·lícules de tots els temps es pot allargar hores (o, en el nostre cas, tota la vida). Hi pot haver alguna llista que les agrupi a totes? És difícil, però hem intentat incorporar-hi des de les revolucions més clàssiques de la història del cinema fins a les més modernes, tots els gèneres, països, èpoques i per a tots els gustos... tot fent equilibris entre la racionalitat i el sentimentalisme. El repte ha sigut enormement complicat, però no ens hem pogut resistir a elaborar una bona llista, la nostra llista. Feu-nos saber fins a quin punt ens hem equivocat. Ah, al final en comptareu 53, considereu-les 'bonus tracks', algunes de ben recents. NO T'HO PERDIS: Les 29 pel·lícules més esperades del 2023 Les millors pel·lícules de tots els temps © Park Circus, Warner Bros. 1. 2001: Una odissea de l'espai (1968) Va començar amb la trobada de dues ments brillants: Stanley Kubrick i una eminència de la ciència, Arthur C. Clarke. "Crec que és un sonat que viu en un arbre a l'Índia o en algun altre lloc", va assenyalar Kubrick quan va sentir el nom de Clarke –juntament amb els d'Isaac Asimov, Robert A. Heinlein i Ray Bradbury com a possibles guionistes de la seva èpica pel·lícula de ciència-ficció. De fet, Clarke vivia realment a Sri Lanka (no a l'Índia, ni en un arbre), però quan aquest parell es van conèixer, van forjar una història de progrés tecnològic i desastre ("Hola, Hal. Obre les portes") impregnada d'humanitat, amb tota la seva grandiositat, debilitat, coratge i ambició desmesurada. Un públic de fumetes, sorpresos per l'atractiva seqüència de la porta estel·lar i els seus gràfics pioners, la van adoptar com una teoria. Si no fos per ells, 'Una odissea de l'espai' podria haver-se endinsat en la foscor, però és difícil imaginar si s'hauria quedat allà. La terrorífica visió del futur de Kubrick encara es percep com profètica després de més de cinquanta anys.– Phil de Semlyen Paramount Pictures 2. El padrí (1972) Des d''Un dels nostres' fins a 'Los Soprano', totes les dinasties del crim que van venir després d''El padrí' són descendents dels Corleone: l'obra mestra de Francis Ford Coppola és l’últim patriarca del gènere gàngster. La monumental frase d’obertura ("Crec en Amèrica") posa en marxa l’adaptació de Mario Puzo, abans que l’èpica de Coppola es transformi en un esgarrifós desmantellament del somni americà. La història plena de corrupció segueix una poderosa família immigrant que s'enfronta als valors paradoxals del domini i la religió; aquestes contradiccions morals es cristal·litzen en una llegendària seqüència d'un bateig, magníficament editada en paral·lel a l'assassinat de quatre caps de la màfia rivals. Amb infinitat de detalls icònics –el cap tallat d’un cavall, la veu esbufegada de Marlon Brando i el vals apegalós de Nino Rota– l’autoritat d''El padrí' segueix viva.– Tomris Laffly PUBLICITAT Foto: RKO Pictures 3. Ciutadà Kane (1941) Aquesta pel·lícula icònica d’Orson Welles, feta quan només tenia 25 anys, va suposar un abans i un després en el llenguatge cinematogràfic. Va col·locar el cinema d’autor en un camí revolucionari (i els malentesos de Hollywood també). La història de 'Ciutadà Kane', sobre l’ascens i la caiguda de l'home ric, és eterna, rellevant, i les tècniques que Welles va utilitzar per explicar-la segueixen sent inigualables gairebé vuitanta anys després. Director, productor, coguionista i estrella, Welles va posar en el film els fonaments del seu estatus com a innovador. La seva actuació, que ens porta a través de les etapes de la vida d’un magnat amb problemes –amb ajuda d’un maquillatge sorprenentment convincent– és inoblidable i els temes de la pel·lícula (la cobdícia, el poder i la memòria) es presenten amb autoritat. –Abbey Bender Foto: The Mirisch Company 4. L'apartament (1960) Billy Wilder va escriure comèdia com ningú. Més enllà de les meravelloses pel·lícules que va dirigir, signar els guions de 'La octava mujer de Barba Azul', 'Medianoche', 'Ninotchka' o 'Bola de foc' silencien qualsevol que hi posi dubtes. Però, encara més, va radiografiar com molt pocs l’essència del nord-americà comú, les seves misèries, els seus costats més foscos, ja fos entre rialles o posant-se seriós. O totes dues coses, com a 'L'apartament', on dibuixa una cínica tragicomèdia tan encantadora com amarga, que congela els somriures i et fa un nus a l’estómac, a partir de la peripècia d’un oficinista gris, platònicament enamorat d’una ascensorista que està fora de la seva lliga, i que es ven la dignitat oferint casa seva i el seu propi llit per les aventures privades dels directius de la seva empresa. La màgia que traspua 'L'apartament' deu molt, també a la química de Jack Lemmon i Shirley MacLaine, capaços de mostrar un ampli, i molt humà, ventall de contradiccions morals fins a arribar a un dels millors finals, tant trist com ple d’esperança (o potser no) de la història del cinema. — Àlex Montoya PUBLICITAT Foto: Paramount Pictures 5. A la recerca de l'arca perduda (1981) Des del fos del logotip de Paramount fins en un magatzem inspirat en 'Ciutadà Kane', 'A la recerca de l'arca perduda' està dissenyada com a homenatge a l’ofici. La superproducció més divertida de Steven Spielberg ho té tot: pedres rodant, una baralla de bar, una brillant heroïna (Karen Allen) que pot aguantar l'alcohol i perdre la calma, un mico traïdor, un dolent que beu xampany (Paul Freeman), serps ("Per què havien de ser serps?"), la persecució en camions més espectacular del cinema i un final sobrenatural de tempestes on l'enteniment acaba explotant. I tot rematat per la perfecta actuació de Harrison Ford com Indiana Jones, un reticent però resolutiu heroi (mireu-li la cara quan dispara aquell espadatxí). — Ian Freer Foto: Italia Mia Festival 6. La dolce vita (1960) Feta durant els anys de bonança italians, l’èxit fulgurant de taquilla de Federico Fellini va arribar a definir el glamur i la cultura de les celebritats. També va fer de Marcello Mastroianni una estrella; aquí interpreta un periodista de xafarderies atrapat en el frenètic món de la vida nocturna de Roma. Irònicament, l'estil de vida absurd i l'hedonisme corrosiu que representa la pel·lícula sembla haver tocat molts espectadors. Potser això es deu al fet que Fellini ho filma tot amb un enginy cinematogràfic que fa difícil no deixar-se atrapar pels deliris de la pantalla. Gran part de la manera de veure la fama encara es remunta a aquesta pel·lícula; fins i tot hi va néixer la paraula 'paparazzi'.– Bilge Ebiri PUBLICITAT Foto: Columbia pictures 7. Els set samurais (1954) Probablement són els 207 minuts de cinema més fàcils que veureu mai. La història també és bastant senzilla –una pobra comunitat agrícola que inverteix els seus recursos per contractar samurais que els protegeixin dels bandits violents que els roben la collita– Akira Kurosawa crea una epopeia excel·lentment dibuixada, fins i tot absorbent, divertida i emocionant. Per descomptat, les seqüències d’acció remouen la sang –l’enfrontament final de la pluja és inoblidable– però realment es tracta d’un estudi sobre les fortaleses i les debilitats humanes. Toshiro Mifune està magnífic com a samurai autosuficient i mig embogit, però és la versió Yoda de Takashi Shimura qui dóna a la pel·lícula el seu centre emocional. Tot i que s'han fet altres versions al salvatge Oest ('Els set magnífics'), a l’espai ('Batalla més enllà de les estrelles') i fins i tot amb insectes animats ('Bichos'), l’original encara conserva la corona. –Ian Freer Foto: MGM 8. Cantant sota la pluja (1952) Oblideu-vos de 'The artist' i gaudiu de l'energia d'aquest gloriós homenatge de la productora MGM a l’època silenciosa del cinema. El seu trio de ballarins –Donald O'Connor, amb una increïble expressió facial, la brillant debutant Debbie Reynolds i el codirector i actor principal Gene Kelly– claven les cançons estel·lars, les exigents rutines de ball i les escenes còmiques amb una habilitat consumada. Però no podem oblidar Betty Comden i Adolph Green, que doten la pel·lícula de ritme amb un efervescent guió, ni Jean Hagen, que interpreta a Lina Lamont, el contrapunt divertit i trist del film. De la mateixa manera, també s'ha de fer especial menció al codirector Stanley Donen, que sempre es va mostrar feliç que les seves estrelles s'enduguessin tota l'atenció i que va crear un musical que mai no desil·lusiona. –Phil de Semlyen PUBLICITAT Foto: Warner Bros 9. Un dels nostres (1990) És aquesta la millor pel·lícula de Martin Scorsese? Nosaltres creiem que sí (i no només perquè la mirem cada vegada que l'emeten a la televisió). La revolució desencadenada per 'Un dels nostres' només ara és evident: sense ella, no tindríem 'Los Soprano', l’època daurada de la televisió o l’escena del menjador de 'Reservoir dogs'. Scorsese va obrir un nou registre en convertir les preocupacions més fosques sobre la inseguretat masculina en comèdia: una enredada crítica social sobre l'ascens i la caiguda nord-americana. En conseqüència, també hi ha una visió romàntica de l’estil de vida de la màfia — el menjar, les discoteques, les trampes i la violència— però això només es queda en la superfície i en realitat tot és molt més fosc del que sembla: presó, abandonament i viure com un ingenu al programa de protecció de testimonis. - Joshua Rothkopf Foto: Metro-Goldwyn-Mayer 10. Perseguit per la mort (1959) No hi ha cap altre thriller tan elegant, lleuger i sexy com aquest de Hitchcock. Cary Grant interpreta un home turmentat que es dedica a la publicitat, Roger O. Thornhill ("Què significa la O?" "Res"), tot i que també té un gran sentit de l'humor que necessitarà desesperadament. Les escenografies, els dolents, la femme fatale d’Eva Marie Saint, els crèdits de Saul Bass, les notes musicals de Bernard Herrmann... d’alguna manera, la pel·lícula aconsegueix ser molt més que la suma de totes les seves parts glorioses. Ah, i en algun lloc d’aquí, Thornhill fins i tot aconsegueix trobar la seva ànima. —Phil de Semlyen Recomanat 5 coses per fer a Barcelona aquest dilluns Coses per fer a Barcelona a l'abril Les millors coses per fer gratis a Barcelona Les 5 millors sèries noves que has de veure PUBLICITAT Foto: Universal Pictures 11. Mulholland drive (2001) Podríem veure 'Mulholland Drive', sens dubte una de les millors pel·lícules d'inicis del segle XXI, mil vegades i, tot i això, trobar-hi sempre alguna cosa diferent. El glamurós malson de David Lynch a Los Angeles és dens, però amb tocs de misteri, terror i una extravagant sexualitat –temes que havien aparegut durant molt de temps a l’obra de l’autor, però que aquí van arribar a un nivell apoteòsic sensacional.– Abbey Bender Foto: Naga / Zabra Films 12. El verdugo (1963) Costa creure que la censura franquista no enviés Luis García Berlanga i el seu amic i guionista de capçalera, Rafael Azcona, a les masmorres, i tirés la clau al mar, després de veure 'El verdugo', que no és, només, una ferotge crítica a l’execrable pena de mort que tant estimulava el dictador. També fa un retrat immisericorde d’una societat sotmesa i submisa, emmanillada pel jou repressiu que s’amagava rere l’aperturisme d’una Espanya que era una anomalia dins l’Europa Occidental. De nou fent servir les eines de la comèdia (com a 'Plácido' o com a 'L'escopeta nacional', mirades sociològiques ben salvatges), Berlanga i Azcona mosseguen sense cap mirament els seus personatges: un botxí a punt de jubilar-se (l’enorme, incommensurable, Pepe Isbert) i el seu pusil·lànime gendre, que s’encamina a heretar la seva plaça de funcionari, acceptant sense protestar un futur dedicat a donar l’estocada final dels condemnats a mort pel Règim. L’humor negríssim, que per Berlanga era el propi de la picaresca espanyola, servia així per dibuixar la tragèdia d’un home ridícul. I la d’un país ofegat en la misèria. — Àlex Montoya. PUBLICITAT Foto: Produzioni de Sica 13. El lladre de bicicletes (1948) Aquesta obra mestra de postguerra de Vittorio de Sica és el cim del neorealisme italià, que exemplifica les preocupacions socioeconòmiques del moviment amb un