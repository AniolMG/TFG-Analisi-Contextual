Fem servir galetes (cookies) Fem servir galetes i altres tecnologies de seguiment per millorar l’experiència de navegació en aquest lloc web, analitzar el trànsit web i personalitzar el contingut mostrat. Acceptar Declino Canviar preferències INICI BIBLIOTECA CATÀLEG AGENDA RECURSOS GUIES DE LECTURA PREMSA CONTACTE REGIRA La Biblioteca INICI / LA BIBLIOTECA / NORMES D'ÚS Normes d'ús BIBLIOTECA PÚBLICA JULIÀ CUTILLER DE LLAGOSTERA REGLAMENT MISSIÓ La missió de la Biblioteca Pública Julià Cutiller de Llagostera és facilitar a tots els ciutadans sense excepció, l’accés lliure i sense límits al coneixement, al pensament, a la cultura i a la informació. ACCÉS 1. L’accés a la Biblioteca serà lliure i gratuït per a tothom. 2. Quan sigui necessari per al correcte funcionament del centre, el personal de la Biblioteca podrà establir limitacions a aquest principi, amb l’autoritat delegada de la institució de què depèn, és a dir, de l’Ajuntament de Llagostera. 3. Els menors de 7 anys només podran accedir-hi acompanyats d’una persona major d’edat que se’n responsabilitzi. 4. La Biblioteca no es fa responsable del control i la sortida dels menors d´edat. 5. A la secció d´adults (Primera planta de la Biblioteca) s´hi pot accedir a partir dels 14 anys. DRETS DEL USUARIS •Dret a rebre suport: 1. Els usuaris poden demanar ajut al personal de la Biblioteca, que els prestarà el suport necessari per facilitar-los l’ús dels serveis i els iniciarà en les tècniques de recerca del fons. •Dret d’opinió: 1. La Biblioteca disposarà d’una bústia de suggeriments per facilitar l’expressió anònima tant de propostes com de queixes. 2. El personal bibliotecari recollirà els suggeriments i les queixes que se li facin personalment i en prendrà nota. •Dret de participació: 1. En l’ampliació i renovació del fons bibliogràfic i audiovisual i en l’aplicació de la política d’adquisicions, es tindran en compte les desiderates expressades pels usuaris, que es recolliran a la bústica de suggeriments. Dret d’informació: 1. Els usuaris de la Biblioteca tindran dret a sol•licitar informació sobre el fons de què disposa la Biblioteca, el seu funcionament i la normativa. La Biblioteca funcionarà també com a punt d’informació ciutadana. 2. La present normativa restarà a disposició de tots els usuaris perquè la puguin consultar. Com a mínim un resum d’aquesta normativa s’exposarà en un lloc visible de la Biblioteca. Així mateix, s’exposarà l’horari d’atenció al públic i dels serveis amb horaris restringits. 3. S’anunciaran les activitats i els actes que s’organitzin amb el temps suficient i de la forma més convenient per garantir-ne la difusió entre el major nombre possible de gent. DEURES DELS USUARIS Per tal de gaudir de la Biblioteca en les millors condicions: 1. Es respectaran els altres usuaris, el personal del centre, el fons i els béns de la Biblioteca. 2. La Biblioteca declina tota responsabilitat sobre els béns personals dels usuaris. 3. En acabar la consulta d’un document es deixarà en un dels llocs destinats a aquest ús. 4. Es mantindrà una actitud correcta i es romandrà en silenci. 5. Els usuaris s’hauran d’abstenir de: - menjar, beure, fumar o entrar animals a la Biblioteca - escriure o fer senyals en cap document. - reservar punts de lectura - malmetre o maltractar qualsevol dels béns mobles i immobles que integren el conjunt de la Biblioteca. - canviar de lloc el mobiliari i els equipaments de la Biblioteca - realitzar activitats que puguin molestar els altres usuaris o entorpir el funcionament normal de la Biblioteca - connectar els telèfons mòbils sense mode silenciat, i contestar les trucades dins les instal•lacions. - Fer treballs amb la utilització de cartolines, cola, tisores, etc. 6. Complir la normativa de la Biblioteca i dels seus serveis Si algun d´aquests deures no es compleix, el personal té potestat per cridar l´atenció sobre el fet. En casos greus o flagrants es pot expulsar l´usuari de la Biblioteca. La conducta dels usuaris haurà de ser sempre correcta i respectuosa, tant envers la resta d´usuaris com del personal. Si no fos així, les treballadores del centre podran expulsar les persones que incompleixin aquesta norma pel temps que s´estimi convenient. Si l´usuari fos menor d´edat, l´expulsió es notificarà als pares o als tutors. SERVEI DE CONSULTA I PRÉSTEC DEL FONS DE LA BIBLIOTECA 1. Tots els materials que integren el fons de la Biblioteca podran ser consultats. 2. Tots els materials que integren el fons podran ser objecte de préstec, a excepció de les obres de consulta o referència en la seva major part (diccionaris, enciclopèdies, atles...), els documents exhaurits, difícilment reemplaçables o que tinguin caràcter d´únics, les obres de la col•lecció local excloses de préstec, els diaris i els últims números de les revistes. 3. En la utilització dels punts de lectura es prioritzaran les consultes del fons de la Biblioteca sobre l’estudi, el treball o la lectura amb material dels particulars. 4. El servei de préstec serà gratuït i obert a tots els ciutadans. 5. La Biblioteca es reserva el dret de restringir temporalment el servei de préstec a aquells usuaris que incompleixin la normativa. 6. El servei de préstec acabarà un quart d’hora abans del tancament de la Biblioteca. 7. El Servei de préstec permetrà emportar-se alhora fins un màxim de 10 llibres, 3 unitats a escollir entre CD-s i CD-ROMs, 3 DVD’s i 4 revistes; en total 20 ítems, amb les següents limitacions: dels llibres, quan siguin de coneixements, l’usuari podrà endur-se’n com a màxim 3 de la mateixa temàtica; de material audiovisual, una novetat com a màxim de DVD’s i una també de CD’s o CD-Roms. De revistes, l’únic exemplar exclòs de préstec serà l’últim número de la revista arribat a la Biblioteca. 8. Els documents poden deixar-se fins a 30 dies i s’han de tornar puntualment el dia en què acaba el préstec o abans. En cas que la biblioteca estigui tancada, es pot utilitzar la bústia de retorn dels documents. 9. Es poden demanar pròrrogues, sempre i quan el document no tingui cap reserva prèvia a la sol•licitud de renovació, trucant per telèfon a la Biblioteca, avisant per correu electrònic, presencialment o bé per Internet, a l’adreça http://argus.biblioteques.gencat.cat. En aquest últim cas, 7 dies abans de la data de venciment. El màxim de renovacions són 2 per document. Cada usuari/-ària podrà realitzar fins a 5 reserves. Un cop se li comuniqui l’arribada del document, disposarà de fins a 5 dies per passar a recollir-lo, termini a partir del qual s’anul•larà la reserva. En cas que s’informi a la Biblioteca d’una adreça de correu electrònic, la comunicació es farà mitjançant aquest sistema. Els usuaris que facilitin la seva adreça de correu electrònic també seran avisats per mail de propers venciemnts de terminis de préstec i terminis vençuts. 10. Per gaudir del servei de préstec s’haurà d’estar en possessió del carnet de préstec, que serà imprescindible per retirar qualsevol document. 11. El carnet es sol•licitarà personalment a la Biblioteca i s’obtindrà gratuïtament després de facilitar les dades personals. En cas d’haver de renovar-se el ccarnet, la 1a renovació serà gratuïta, no així les següents, amb l’excepció que hagi estat robat o malmès pels efectes del temps. 12. L’usuari comunicarà qualsevol canvi en les dades facilitades. 13. El titular del carnet de préstec serà l’únic responsable dels documents retirats en préstec i, per tant, vetllarà per la seva integritat i bona conservació i advertirà el personal de la Biblioteca de qualsevol desperfecte que hi observi. 14. L’usuari que retorni un document malmès o no el retorni, estarà obligat a restituir-lo per un exemplar de la mateixa edició i característiques de publicació. 15. En cas que no es restitueixi el document, l’usuari n’haurà de pagar el seu import d’acord amb el preu aprovat per les ordenances de preus públics municipals vigents. Aquests diners es destinaran a la compra dels mateixos documents, documents similars o que actualitzin els no retornats; en tot cas, sempre s’utilitzaran per comprar material documental o d’entreteniment característic de la Biblioteca. 16. En acabar el termini de préstec, la Biblioteca requerirà que retorni el document corresponent a l’usuari que tingui pendent la devolució. Mentre desatengui el requeriment no podrà fer ús d’aquest servei. 17. Si els estudiants d´algun dels centres educatius de Llagostera han de fer algun treball per al qual necessitin documents de la Biblioteca, es podrà restringir temporalment el préstec d´algunes obres, després de comprovar el fons documental que es té, de manera que romanguin al centre i puguin ser consultats pel major nombre possible d´alumnes. 18. Si el carnet de l´usuari està bloquejat per una altra biblioteca, es respectarà el bloqueig. 19. Penalitzacions en el retard en la devolució de documents El sistema informàtic aplica automàticament una penalització d’1 punt per document i dia de retard, a partir de la data de venciment del préstec. El bloqueig s’activa automàticament a partir dels 60 punts acumulats. Per cada 60 punts de penalització acumulats s’aplicarà una exclusió temporal del servei de préstec a totes les biblioteques públiques de 15 dies, en què l’usuari no pot endur-se res en préstec (si fossin 120 punts, hi hauria 1 mes de sanció). La data d’exclusió del servei de préstec començarà a comptar a partir de la data en què s’han retornat els documents. Els punts acumulats s’emmagatzemen, de manera que es poden sumar a una nova penalització si l’usuari reincideix en el retard; si torna els documents al dia, aquests punts s’esborren. SERVEI DE PRÉSTEC INTERBIBLIOTECARI A través del servei de préstec interbibliotecari es podrà prestar el fons propi de la Biblioteca i de les altres biblioteques que integren el Sistema de Lectura Pública: 1. Es podrà restringir aquest servei en aquells casos que sigui possible solucionar el requeriment amb el propi fons. 2. Estaran excloses d’aquest servei les novetats, fins a l’arribada del següent lot. 3. El servei serà gratuït i es realitzarà amb conveni amb la Caixa de Girona i el Servei de Biblioteques. 4. La Biblioteca, en última instància, es reserva el dret de denegar un préstec interbibliotecari per motius tècnics o d’oportunitat. 5. Les normes relatives al servei de préstec també seran d’aplicació al servei interbibliotecari. SERVEI DE REPROGRAFIA 1. La màquina fotocopiadora funcionarà en règim d’autoservei. 2. La Biblioteca no es fa responsable de donar canvi per fer fotocòpies. 3. L’usuari del servei observarà les normes legals vigents en matèria d’escrits, publicacions, reproduccions o còpies. NORMATIVA SERVEI ORDINADORS USUARIS 1. Els ordinadors destinats als usuaris seran de lliure accés a tothom i gratuïts. Cal, però, tenir el carnet de la Xarxa de Biblioteques per utilitzar-los. L’usuari haurà d’entrar en aquests ordinadors amb un password que li serà assignat . 2. L’objectiu del servei serà garantir la possibilitat d’accés a Internet i als programes informàtics més generals a tota la població i potenciar-ne l’ús i el coneixement. 3. Cada sessió durarà una hora, fins un total de 20 sessions mensuals. Aquesta hora, però, es compta a partir de les hores en punt, per la qual cosa és molt aconsellable fer reserves; en cas que no sigui així, l’usuari disposarà del temps que li assigna l’ordinador, que li serà descomptat com una hora de les 20 que disposa. Les hores de connexió no poden ser, però, consecutives. El mateix sistema avisa del temps que va quedant-li a l’usuari. 4. L’usuari haurà de facilitar les seves dades personals el primer cop que accedeixi al nou sistema. 5. Només es podrà retirar informació de la xarxa en suport magnètic o imprès dins dels límits que permetin la legislació vigent, la propietat, l’autor i qualsevol altra norma ètica o exigència implícita o explícita establertes en cada cas. 6. Edat : A partir dels 14 anys. 7. Està totalment prohibit visualitzar des de la Biblioteca pàgines web de tipus violent o pornogràfic, així com totes aquelles que atemptin contra els drets humans o la dignitat de les persones. 8. Cal respectar els equips i el material per tal que tothom en pugui fer ús i estiguin sempre en òptimes condicions. 9. Quan ho necessiti, l’usuari haurà de guardar-se la informació en un disquet, Cd-Rom o lector de memòria, tenint en compte que, un cop s’acabi el temps de connexió, s’esgota la possibilitat de desar. Cal, doncs, anar guardant periòdicament i fer-ho de manera definitiva poc abans que s’acabi el temps de connexió. La Biblioteca no es responsabilitza de l’ús i conservació que l’usuari fa dels seus treballs i documents en