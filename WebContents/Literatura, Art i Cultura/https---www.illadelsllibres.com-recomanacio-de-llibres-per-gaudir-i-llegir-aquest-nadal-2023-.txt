Dijous, març 28, 2024 INICI NOTÍCIES NOVETATS ENTREVISTES INFANTIL I JUVENIL OPINIÓ PREMI L’ILLA DELS LLIBRES Inici Notícies Actualitat 25 Recomanacions de llibres per gaudir i llegir aquest Nadal 2023 NotíciesActualitatDestacatGeneral 25 Recomanacions de llibres per gaudir i llegir aquest Nadal 2023 Per L'illa dels llibres - 10/12/2023 Share FacebookTwitterWhatsAppEmail L’Illa dels Llibres us ofereix, com ja és tradicional, les recomanacions literàries per aquestes festes. Llibres per regalar, llegir i compartir. Les calces al sol Regina Rodríguez Sirvent La Campana Una de les revelacions de la temporada literària. Regina Rodríguez ens ofereix una divertida novel·la plena d’humor. Premi L’Illa dels Llibres 2023 La Rita Racons se’n va als Estats Units a fer d’au-pair sense saber-ho del tot. Un bon dia es troba a l’aeroport de Barcelona preparada per agafar un avió que, teòricament, l’ha de dur a Nova York, on aprendrà anglès durant l’estiu. Però el seu ínfim coneixement de la llengua anglesa la porta, per carambola, fins a Atlanta, a casa dels Bookland, on tindrà cura dels tres fills de la família durant un any sencer. Els Bookland són l’antítesi del clixé clàssic d’una família americana. Intel·lectuals rematats, esperen que la nova au-pair estigui a l’altura del que exigeixen les ments privilegiades dels nens de la casa. I tot i que ben bé no ho estarà, la Rita i el seu caos constant portaran els petits Bookland a viure la vida més enllà dels llibres. La Rita serà capaç d’atrevir-se a tot, d’expandir la ment i un dia, de cop, trobarà el que hi havia anat a buscar: la seva vocació. + INFORMACIÓ Les germanes Jacobs Benjamín Black Bromera / Alfaguara Les germanes Jacobs, el darrer lliurament de la sèrie protagonitzada pel doctor Quirke i l’inspector Strafford de John Banville signada amb el pseudònim Benjamin Black L’escriptor irlandès afirma que aquest últim títol és “més literari que altres novel·les de Benjamin Black”. Situada a Dublin l’any 1950, la jove estudiant d’història Rosa Jacobs apareix morta al seu cotxe. El reconegut patòleg Quirke i St. John Strafford uneixen esforços per a investigar la mort com un assassinat. Però és la germana gran de la víctima, Molly, una periodista reconeguda, qui descobreix una pista que podria resoldre el cas: un dels amics de Rosa és membre d’una poderosa família alemanya que va arribar a Irlanda en circumstàncies misterioses poc després de la Segona Guerra Mundial. Et vaig donar ulls i vas mirar les tenebres Irene Solà Anagrama Amb la seva primera novel·la “Els dics” va guanyar el Premi Documenta 2017 i amb “Canto jo i la muntanya balla” (Premi Llibres Anagrama de Novel·la 2019) es va consolidar com una de les veus narratives més destacades. Amb “Et vaig donar ulls i vas mirar les tenebres”, ambienta la novel·la al mas Clavell, una casa habitada sobretot per dones, situada en algun lloc remot de les Guilleries transitat per caçadors de llops, bandolers, emboscats, carlins, sortilleres, maquis, pilots de ral·lis, fantasmes, bèsties i dimonis. Un univers creat per Irene Solà on desplega tota la seva capacitat com a narradora ja demostrada a les seves anteriors novel·les on ara explora la dualitat i el lligam intrínsec entre llum i foscor, vida i mort, realitat i fabulació. Situada en el present, la història que ens narra Solà, succeeix en un sol dia i que recorre a través dels records la vida de les dones que han habitat la casa com la Joana, que “per trobar marit va fer un pacte que inauguraria una progènie aparentment corcada”; la Bernadeta, a qui manquen les pestanyes; la Margarida, que “en lloc d’un cor sencer en té un de tres quarts, rabiüt”, o la Blanca, que “va néixer sense llengua, amb la boca com un niu buit, i no parla, només observa”. El ritme de Harlem Colson Whitehead Periscopi / Random House Colson Whitehead, l’autor de El ferrocarril subterrani’ (2017) i ‘Els nois de la Nickel’ (2019(), doble guanyador del premi Pulitzer, inicia amb El ritme de Harlem una trilogia dedicada al noir. La novel·la transita entre drama moral i la novel·la policíaca on hi aboca denuncies sobre la segregació racial, el racisme policial i el poder. En Ray Carney és un comerciant honest que té una botiga de mobles barats a Harlem. La seva dona està embarassada i sembla que la vida els somriu. Però quan l’economia comença a fer figa, el cosí d’en Ray li demana ajuda per atracar l’històric Hotel Theresa. Serà llavors quan es veurà envoltat de criminals d’alta volada i s’haurà d’enfrontar a un conflicte intern violent: qui és ell? El pare de família honrat o un delinqüent emmascarat? Com podrà salvar el seu cosí i, al mateix temps, mantenir la reputació? Colson Whitehead, ens fa viatjar al Harlem de principis dels anys 60. Les ales de sang Rebecca Yarros Columna / Planeta Comparada amb Divergent i Els jocs de la Fam, arriba la primera part de la sèrie Empiri. Ales de sang està ambientat en un continent fictici dividit en tres localitzacions: Navarre, Poromiel i l’Ermàs. La ubicació principal és l’Acadèmia de Guerra Basgiath, on els cadets s’inscriuen amb l’esperança de convertir-se en genets i així vincular-se amb els dracs. Els joves són acceptats en aquesta acadèmia com a resultat d’una elecció dolorosa influïda per l’honor i la tradició familiar, l’obligació de protegir el regne i el desig d’esdevenir una llegenda. Creuar l’elevat parapet d’accés en la foscor i sota una tempesta, amb dracs solcant l’aire d’improvís i competidors disposats a llançar-los al buit és el primer dels desafiaments letals que esperen els nouvinguts. El més desolador és que una mort no significa res, tan sols un número més en un recompte esperable, i serà simplement un altre dels esdeveniments que viuran cada dia fins a graduar-se… Nou fenomen de la literatura de fantasia juvenil que al febrer publicarà “Ales de ferro”, la segona part i els estudis MGM ja han confirmat la producció d’una gran sèrie televisiva. Les illes interiors Maria Carme Roca Columna A finals del segle XIX i principis del XX, Clotilde Cerdà, la Clotildina, quarta filla de Clotilde Bosch i Ildefons Cerdà, va destacar com a arpista excepcional, una nena prodigi. Amb la seva arpa i sota el nom artístic d’Esmeralda Cervantes, des de ben jove va recórrer Europa, Amèrica i va arribar fins a l’harem del sultà de Constantinoble acompanyada de la seva mare i mentora, que va deixar de banda la seva carrera com a pintora per impulsar la de la seva filla més petita. Esmeralda Cervantes va ser una arpista excepcional —va ser una nena prodigi—, gran pedagoga, defensora de les llibertats, feminista, maçona… Maria Carme Roca narra la vida d’una dona molt compromesa socialment, i entre moltes causes va destacar com a activista per l’educació femenina i la millora de les condicions de les dones. Amb aquesta finalitat va fundar a Barcelona l’Acadèmia de Ciències, Arts i Oficis per a la Dona. L’estrena com a arpista es va produir quan tenia 12 anys, a Viena durant la celebracció commemorativa d’uns funerals a Miguel de Cervantes. La reina Isabel II, va creure que Cervantes seria un bon cognom artístic que s’afegiria al nom d’Esmeralda que, a París, li havia suggerit Victor Hugo.. L’últim telecadira John Irving Edicions 62 / Tusquets “L’últim telecadira”recorre els darrers vuitanta anys de la història dels Estats Units des de la dècada dels quaranta fins a l’arribada de Trump al poder, passant per la guerra freda, Vietman, les llibertats sexuals o l’era de Ronald Reagan. La novel·la arrenca a Aspen, 1941, on la Rachel Brewster és esquiadora i als divuit anys competeix als campionats nacionals de descens i eslàlom. Coneguda com la Petita Ray, no aconsegueix pujar al pòdium, però en tornar a Nou Hampshire descobreix que està embarassada. El seu fill, l’Adam, el protagonista d’aquesta novel·la, no sap qui és el seu pare. Mentre la Rachel passa temporades fora de casa fent de monitora d’esquí, ell creix a prop dels avis, en una família que desafia les convencions i evita les preguntes sobre el passat. Quan, ja amb vuitanta anys, finalment l’Adam decideix viatjar fins a l’Hotel Jerome, on va ser concebut, topa amb uns fantasmes inesperats. “L’últim telecadira” és una novel·la sobre l’amor i la família, de sexe i política en un ambient on el protagonista, un noi heterosexual conviu en un entorn familiar “Queer”. + INFORMACIÓ Glòria Noviolet Bulawayo Empúries / ADN L’escriptora de Zimbàbue revisita el clàssic Rebelió a la granja d’Orwell i ho fa amb una novel·la sobre el poder i la corrupció que ha aconseguir ser finalista del Premio Booker 2022. Inspirada per la caiguda de Robert Mugabe, president de Zimbàbue durant gairebé quatre decennis i enderrocat amb un cop d’estat el 2017, NoViolet Bulawayo escriu una novel·la que arrenca amb la caiguda del poder del Vell Cavall ―el sempitern president del país africà de Jidada― es desplega el drama d’una tumultuosa nació d’animals en el camí cap al veritable alliberament, narrat per un cor de veus d’animals que tant mostren la crueltat implacable que cal per mantenir la il·lusió del poder absolut, com la imaginació i l’optimisme necessaris per enderrocar-lo. I al centre, la Destí, una cabra que torna a Jidada per ser testimoni de la revolta i explicar-ne la història secreta i el llegat de les femelles que han mogut els fils a l’ombra per tirar-la endavant. NoViolet Bulawayo ens ofereix a “Glòria”, un relat sobre la caiguda d’un règim opressor, i el caos i les oportunitats que sorgeixen quan aquest cau. Tríptic Eva Baltasar Club Editor Les tres novel·les d’Eva Baltasar, recopilades en un sol llibre. Club Editor publica Permagel, Boulder i Mamut en una edició especial en el mateix any que Eva Baltasar ha fet història sent la primera autora catalana que arriba a la final de l’International Booker Prize. Autora de poemes i després d’haver publicat diversos poemaris, Eva Baltasar, sorprenia a principis del 2018 amb una primera novel·la, ‘Permagel’. L’obra va aconseguir lectors i unes bones crítiques aconseguint guardons com el Premi Llibreter i el Premi L’Illa dels Llibres l’any 2018. Amb Boulder va ser guardonada amb el premi Òmnium. Eva Baltasar destacava a L’Illa dels Llibressobre “Permagel” que “Quan vaig començar a escriure Permagel no sabia quina veu sorgiria o quina història s’explicaria. Estava decidida a escriure sense cap mena de filtre conscient, dient ben bé allò que pensava i que sentia. L’univers d’Eva Baltasar, ara reunit en un sol volum per seguir les històries de tres dones. Kairós Jenny Erpenbeck Angle Editorial / Anagrama L’autora de Les formes del verb anar (Premi Llibreter 2019), presenta “Kairós”, una novel·la situada al Berlin Est de finals dels anys 80, presenta la història de la jove Katharina de dinou anys i Hans, trenta-quatre anys més gran i casat: una relació que començarà per casualitat i que els mantindrà units tot i la toxicitat, la distància i el pas del temps. Tal és així que, anys després del primer encontre, i amb la rebuda d’unes caixes amb els records d’ell, Katharina s’enfrontarà a aquell passat i repassarà el seu lligam, que va passar d’idíl·lic a tortuós, i alhora el declivi de l’Estat que l’havia vist créixer. A casa teníem un himne Maria Climent L’Altra editorial Després del gran debut amb “Gina”, Maria Climent torna amb una nova novel·la amb “A casa teníem un himne”. Es tracta d’una història narrada a tres veus que explora els secrets familiars, les tries vitals i les oportunitats perdudes. Us farà riure i somriure i us emocionarà profundament, n’estem convençudes. La Remei té més de quaranta anys, està casada i té un fill, treballa moltes hores a l’hospital i està absorbida per la vida domèstica i professional. La seva germana Marga, una mica més jove, és tot el contrari: soltera i sense cap projecte vital ni professional que la lligui, té la sensació que li ha passat la joventut sense adonar-se’n i encara busca el seu lloc al món. I la mare de totes dues, l’Erne, ja fa més de quinze anys que va instal·lar-se a Itàlia i ha construït una vida nova allà, deixant enrere la vida al poble i les seves dues filles, que no l’hi perdonen. Però quan la Remei arrossega la Marga fins al cor de la Toscana perquè necessita un refugi, i unes quantes solucions, aquestes tres dones distanciades i