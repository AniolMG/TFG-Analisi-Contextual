.site-logo-bg INICIA SESSIÓ Fruita de Catalunya, la nostra fruita de quilòmetre zero Quan anem a comprar, és important mirar sempre l’etiqueta per triar les varietats de producció local. A banda d’estar collida al punt i de tenir més sabor, farem un consum més responsable i sostenible. És el cas de paraguaians, nectarines, pomes i peres. Inici L´especialista Generalitat de Catalunya 25 de juliol 2019 | Actualitzat el 8 d'abril 2020 per Redacció Si volem fer una alimentació saludable, és indispensable consumir fruites; amb les hortalisses, haurien de constituir la base de l’alimentació. Són riques en vitamines, minerals, fibra, aigua i antioxidants i tenen poques calories. Per aquest motiu, són bones per reduir el risc de determinades malalties cròniques, com ara l’obesitat. Segons les recomanacions de la Generalitat de Catalunya, la fruita i la verdura es pot consumir en qualsevol àpat del dia. Concretament, podem menjar fruita tant per esmorzar, com a mig matí o mitja tarda i també per postres és la millor opció; especialment, perquè així no prendrem postres molt calòriques i poc nutritives. A l’estiu hi ha moltes fruites que ens aporten hidratació i micronutrients. Les podem afegir a les amanides, per fer-les més fresques i lleugeres, o al gaspatxo, per fer varietats de nectarina, préssec, cirera, maduixa o síndria, per exemple. CONTINGUT RELACIONAT QUÈ DINO? Amanida equilibri entre api i gelat de poma amb gust de menta-fresh EXCLUSIU COMUNITAT RECEPTA DE LA MONTSE VALLORY Batut de síndria, pera i llimona Propietats de la fruita Vitamines: especialment vitamines A, C, E i del grup B. Minerals: principalment potassi, magnesi i fòsfor. Aigua, en una proporció molt alta, que aporta hidratació. Antioxidants: neutralitzen l’acció dels radicals lliures, que causen els processos d’envelliment. És el cas dels antocians (típics de les fruites vermelles, com nabius, gerds o cireres), resveratrol (raïm), flavonoides (poma i pera) o compostos fenòlics (pera, préssec, taronja, aranja o maduixes). Glúcids: especialment fructosa, però també glucosa o sacarosa (sucres simples d’absorció ràpida). Fibra soluble: sacia i fa que els sucres s’absorbeixin una mica més lents que si fem un suc de fruita, on queden lliures. Destaquem les propietats i beneficis de les principals fruites de producció local catalana: Paraguaià i nectarina: rics en vitamina A, potassi, magnesi, seleni i zinc. Són molt fàcils de pair, contenen antioxidants (àcids fenòlics) i, com que tenen força potassi i sodi, són recomanables per a persones amb hipertensió o problemes cardiovasculars. Poma: aporta vitamina C i potassi. És una fruita excel·lent per refrescar el fetge i la vesícula. És rica en pectina, un tipus de fibra amb efecte prebiòtic que beneficia la composició de la microbiota intestinal –especialment si està cuinada o en forma de compota–, ajuda a reduir els nivells de colesterol i a eliminar els metalls pesants. També conté quercetina, un flavonoide amb propietats antioxidants. Pera: rica en vitamina A, vitamina B, magnesi i potassi. Aporta fibra prebiòtica (pectina), que ajuda a reduir el colesterol i nodreix la microbiota intestinal. També té molts antioxidants (flavonoides, polifenols i compostos fenòlics). Com que té potassi, contribueix a reduir la pressió arterial i, així, a millorar la hipertensió. Beneficis de comprar fruita catalana La fruita catalana destaca per la seva qualitat, sabor i frescor. Catalunya és una gran productora de fruita, especialment la zona de Lleida pel que fa al préssec, nectarina, poma i pera. Tenim un sector potent, segurament dels més potents d’Europa, i aquestes espècies són apreciades arreu. La nostra fruita la conreen productors locals, que la cullen al punt òptim de maduració i, per arribar fins als consumidors catalans, no ha hagut de fer un gran viatge perquè s’ha produït aquí. La fruita de proximitat es tradueix en un consum més sostenible, ja que genera menys emissions de CO₂ i menys despesa d’energia per transportar-la. Tot això es percep en el gust, aroma i qualitat. Té una frescor que la fa diferent. Per això, és important mirar sempre l’etiqueta per saber la zona de producció. De fet, és obligatori que els comerços indiquin on s’ha cultivat com a garantia per al consumidor per tal que pugui triar de manera conscient si opta per producte local. Comprar i ingerir fruita catalana aporta beneficis, no només pel que fa als bons hàbits alimentaris d’una dieta associada a productes de qualitat i directament vinculats a la dieta mediterrània, sinó també i, especialment, perquè és un bé essencial per a la població, ja que contribueix al reequilibri territorial de Catalunya i ajuda a la pagesia local. A més, permet conservar el paisatge rural i mantenir els camps vius, que compliran la seva funció de producció. Trobareu més informació al web de la campanya. EL MÉS LLEGIT REPORTATGES PER SOCIS Dentifricis, productes facials i corporals, desodorants, maquillatge... REPORTATGES PER SOCIS Estris de cuina sense tòxics RECEPTES Pa de carabassó RECEPTES Maionesa casolana clàssica, amb all negre, alvocat o mostassa RECEPTES Ketocrackers de tomàquet sec i olives Escriu el comentari Heu d'iniciar la sessió per escriure un comentari. CONTACTA'NS Etselquemenges | 2011-2024 CURSOS ONLINE Com menjar millor, amb Núria Coll Jove a qualsevol edat Cursos per a professionals CONTINGUT GRATUÏT Podcast Guía "7 aliments rics en col·lagen per mantenir-te jove" Guía "10 esmorzars i berenars per a l'hipotiroïdisme" Llibre Ets el que menges (fragment gratuït) Guía "Canvia de desodorant" ALTRES Equip Treballa amb nosaltres Política de privacitat Política de cookies Avís legal Aprèn a córrer bé Webinar online 3 d’abril 20 h 8 dies 43 minuts 0 segons APUNTA-T’HI