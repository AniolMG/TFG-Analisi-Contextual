Cerca Crea un compte Inicia la sessió Contingut amaga Inici Tipus de llaminadura Referències Vegeu també Enllaços externs Llaminadura 79 llengües Pàgina Discussió Mostra Modifica Mostra l'historial Eines Llaminadura Detalls Tipus confit Ingredients principals sucre Llaminadures Una llaminadura, llamí, gormanderia o llepolia, i encara infantilment un bobò, és un menjar fet més per a plaure al paladar que per nodrir. És generalment dolça amb escàs o nul valor nutritiu en proteïnes, vitamines i minerals però el contingut en sucre (o altres carbohidrats) o en greix pot ésser molt alt. El seu principal valor nutritiu és el sucre. El seu consum en excés és un hàbit dolent que s'ha estès principalment en els nens i pot desencadenar problemes de salut com a obesitat, diabetis i, fins i tot, anèmia perquè poques vegades aporta ferro a la dieta i ocasiona pèrdua d'apetit per aliments realment nutritius. També existeixen llaminadures dietètiques a base d'edulcorants com la sucralosa o stevia rebaudiana, les quals estan especialment elaborades per a persones en règim, tot i així, continuen tenint una quantitat de sucre perjudicial per als diabètics o per a persones que volen aprimar-se. Tipus de llaminadura[modifica] Caramel: llaminadura en forma de pastilla o barreta feta de pasta de caramel a la qual s'ha afegit alguna essència. N'hi ha de moltes classes: piruletes, toffees, etc. Pastissets comercials: llaminadura feta de pasta de farina i d'oli o mantega, ensucrada i aromatitzada, cuita al forn i que se sol guarnir o farcir amb crema o altres ingredients. Mató de monja: llaminadura que es prepara amb llet d'ametlles batuda, rovell d'ou, sucre i midó. Núvol: llaminadura de textura esponjosa feta de sucre i gelatina. Xiclet: llaminadura en forma de pastilla, de boleta, etc., format per una base masticatòria plàstica i sucres, aromatitzants, colorants i altres ingredients. Gelat: producte obtingut en batre i congelar una barreja pasteuritzada i homogeneïtzada de llet o derivats lactis i altres aliments amb additius. Bombó: dolç petit recobert de xocolata i a vegades farcit de fruita seca o confitada, de fondant, de licors, de caramel, etc. chuce Referències[modifica] Sweets: A History of Candy, Tim Richardson, Bloomsbury, Nova York, 2002, 392 pàgines, ISBN 1-58234-229-6. A Treatise on the Art of Boiling Sugar, Henry Weatherley, Londres, 1864 (també editat per Henry Carey Baird & Co., Filadèlfia, Estats Units, 1903). Vegeu també[modifica] Trick or treat llaminadura Enllaços externs[modifica] A Wikimedia Commons hi ha contingut multimèdia relatiu a: Llaminadura Article crític en relació al consum de llaminadures (castellà) Registres d'autoritat BNF (1) LCCN (1) NKC (1) Bases d'informació GEC (1) Categories: LlaminaduresGastronomia de Halloween La pàgina va ser modificada per darrera vegada el 1 gen 2024 a les 19:33. El text està disponible sota la Llicència de Creative Commons Reconeixement i Compartir-Igual; es poden aplicar termes addicionals. Vegeu les Condicions d'ús. Wikipedia® (Viquipèdia™) és una marca registrada de Wikimedia Foundation, Inc. Política de privadesa Quant al projecte Viquipèdia Descàrrec de responsabilitat Codi de conducta Desenvolupadors Estadístiques Declaració de cookies Versió per a mòbils