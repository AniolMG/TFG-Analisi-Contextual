NEWSLETTER SUBSCRIU-T'HI Versió en castellà CUINA compta amb el suport de les marques que estimen la gastronomia INICI > CONSELLS DE CUINA > ALTERNATIVES VEGANES ALS INGREDIENTS D'ORIGEN ANIMAL Alternatives veganes als ingredients d'origen animal Us proposem uns quants aliments compatibles amb una dieta vegana! El tofu acostuma a ser un dels aliments protagonistes de la dieta vegana / Thinkstock CUINA.CAT 06/09/2020 La dieta vegana no només no admet la carn, com en el cas de la vegetariana, sinó tampoc qualsevol aliment que sigui d'origen animal. Això també inclou els productes làctics, els ous i fins i tot la mel. En aquest article us volem presentar uns quants aliments aptes per a vegans i algunes de les seves característiques, aplicacions i propietats. Alternatives a la carn. Un dels aliments que acostuma a tenir més protagonisme en les dietes vegetarianes o veganes és el tofu, un producte d’origen xinès que s’obté a partir del quall del suc de soja. Tot i que el seu mètode d’elaboració l’equipara al formatge, sovint se l’utilitza com a substitut de la carn. Es tracta d’un aliment ric en calci i en proteïnes. Una altra alternativa és el tempeh, amb un alt contingut en vitamina B12, normalment escassa en els aliments vegetals. S’aconsegueix fermentant la soja, prèviament partida, amb un fong anomenat ‘Rhizopus oligosporus’. Pel que fa al seitan, és el resultat de bullir una massa de gluten pur en un brou amb salsa de soja i algues kombu. I, sense moure’ns de l’àmbit de la soja, també volem parlar de la soja texturitzada, un producte processat i deshidratat que es pot utilitzar, per exemple, com a farcit dels canelons, per fer una salsa bolonyesa o com a ingredient d’un estofat. Finalment, també podeu optar per productes tradicionalment fets amb carn adaptats a la dieta vegana, com ara les hamburgueses de llegums. Alternatives als productes làctics. Podeu substituir la llet d’origen animal per qualsevol llet feta amb productes vegetals. N’hi ha una àmplia gamma: de soja (la més indicada per fer beixamels o cremes), d’ametlles, d’arròs, d’espelta, de quinoa, de civada, de coco... Aquestes begudes no contenen lactosa i per tant les persones intolerants en poden consumir. A banda de la beguda d’espelta i de la de civada, tampoc contenen gluten. Pel que fa al formatge, el tofu en pot ser un bon substitut. En comptes de formatge ratllat, podeu posar llevat de cervesa als vostres plats de pasta. D’altra banda, cada vegada hi ha una oferta més consolidada de iogurts i gelats vegans. Alternatives als ous. Per fer un remenat, utilitzeu tofu tou esqueixat amb una mica de cúrcuma o alguna altra espècia. I per fer una truita? Doncs la podeu fer mesclant farina de blat o de cigró amb una mica d’aigua. Poseu-hi un pessic de Kala Namak, una sal negra d’origen volcànic, procedent de l’Himàlaia, que aporta sabor d’ou gràcies a la seva alta presència de sulfur d’hidrogen. L’ou també s’utilitza per espessir. En aquest sentit podeu optar pel tofu sedós o per la goma xantana, un additiu que s’elabora a través de la fermentació del midó de blat de moro i que s’afegeix a algunes emulsions, espumes i gelats. En receptes dolces, podeu substituir l’ou per plàtan madur aixafat si voleu lligar els aliments o per compota de poma si voleu conferir una textura sucosa a les vostres elaboracions. Alternatives a la mel. Algunes de les alternatives més populars a la mel són el nèctar d’agave, el xarop de malt d’ordi, el xarop d’auró, el xarop d’arròs integral i la melassa de poma. > 7 postres 100% veganes EN VOLS MÉS? Inscriu-te al newsletter de CUINA i uneix-te a la nostra família. Ja som més de 35.000. Accepto rebre informació promocional d'empreses relacionades amb Abacus SCCL Accepto rebre publicitat de terceres empreses col·laboradores amb Abacus SCCL També et pot interessar 7 pobles ocults entre les muntanyes del Pirineu Sabies que el morat de l'escut del Reial Madrid és el de la bandera republicana? Tenochtitlán, el centre del món asteca Mones de Pasqua per fer a casa A TAULA AMB LA PAGESIA Les últimes notícies per estar al dia Eduard Finestres ESCULL LA TEVA OFERTA I SUBSCRIU-T’HI AVUI MATEIX! SUBSCRIU-T'HI NÚMEROS ENDARRERITS EN VOLS MÉS? Inscriu-te al newsletter de CUINA i uneix-te a la nostra família. Ja som més de 35.000. Accepto rebre informació promocional d'empreses relacionades amb Abacus SCCL Accepto rebre publicitat de terceres empreses col·laboradores amb Abacus SCCL Receptaris Actualitat Revista Qui som Avís legal Política de privacitat Política de cookies Política de denúncies © Cuina.cat. Tots els drets reservats. C/ Perú, 186. 08020. Barcelona. Amb la col·laboració de: