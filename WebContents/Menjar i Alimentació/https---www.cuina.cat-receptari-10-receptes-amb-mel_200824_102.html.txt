NEWSLETTER SUBSCRIU-T'HI Versió en castellà CUINA compta amb el suport de les marques que estimen la gastronomia INICI > RECEPTARIS > 10 RECEPTES AMB MEL 10 receptes amb mel Us proposem uns plats que haureu de preparar amb un ingredient dolç i mil·lenari que queda bé en tota mena de plats, ja siguin freds, calents, salats o dolços 15/06/2018 Civilitzacions antigues com l'egípcia o la grega veneraven aquest ingredient, atribuint a les abelles, les seves esplèndides elaboradores, orígens divins. És un aliment únic, fet per uns insectes voladors treballadors que val més no emprenyar si no volem rebre una bona picada. A part del seu magnífic gust i poder edulcorant, la mel té nombrosos beneficis, ja que activa el metabolisme del fetge, aporta energia, tonifica el cor, facilita la digestió i és un antisèptic natural. A més, és versàtil a la cuina: pot ser un igredient del plat o un acompanyant i no només de la seva clàssica parella, el mató. 01 Aperitiu de polenta, sobrassada, formatge i mel Polenta amb sobrassada i mel La combinació de sobrassada, formatge i mel és una de les més delicioses que podem trobar a la cuina, especialment quan la tastem en un entrepà, una pizza, una coca o, com en aquest cas, sobre una base de polenta, a mode d'aperitiu amb una gran potència gustativa. La sobrassada pot resultar picant -'coent', com en diuen a les Balears-, cosa que queda equilibrada amb la dolçor de la mel. A tot això hi hem d'afegir la cremositat que aporta el formatge. Llegiu la recepta completa 02 Gambes amb bròquil i mel Gambes amb bròquil amb mel Els plats amb tocs asiàtics s'han convertit en tendència. La seva senzillesa a l'hora de preparar-los, la seva riquesa i complexitat gustativa i el seu potencial nutritiu en són motius de pes. La recepta que us presentem compleix aquests trets característics, amb una explosió de gustos equilibrada i extensa, ja que emprem una salsa feta a base de mel, salsa de soja, gingebre i all, amb la qual marinarem les gambes, protagonistes juntament amb el bròquil, d'aquest saltat tan senzill. Llegiu la recepta completa 03 Pollastre amb mel i sèsam Pollastre amb mel i sèsam Aquest plat és molt similar a l'anterior. El pollastre substitueix les gambes i, tot i que no té un gran acompanyament vegetal, hi podem afegir pebrot verd i vermell a tires, carbassó o coliflor. La tècnica és la mateixa i, a més de poder-se aplicar en molts altres ingredients, és un gran recurs per elaborar receptes ràpides, senzilles i gustoses. Barregeu els ingredients amb què fareu la salsa, aprofiteu-la per marinar la proteïna animal escollida i salteu-la a foc fort quan ja s'hagin impregnat bé dels gustos. Finalment, afegiu-hi la salsa i, seguidament, les hortalisses tallades a tires o quadradets. Bon profit! Llegiu la recepta completa 04 Bacallà amb mel Bacallà amb mel En aquest recull no hi podia mancar el ja clàssic bacallà amb mel. És un plat essencial per comprendre la cuina catalana, ja que conté la combinació de dolç i salat tan habitual a la nostra cuina. Utilitza ingredients senzills i de fàcil conservació, que tradicionalment es trobaven als monestirs, on apareixen les primeres referències a aquest plat. La ceba confitada i els fruits secs li acaben de donar un aspecte dolç i elegant, contrastat amb el vinagre, que confereix un lleuger sabor agredolç. Llegiu la recepta completa 05 Cruixent de guatlla amb mel Cruixent de guatlla amb mel Amb aquesta recepta, senzilla i elegant, quedareu com uns amfitrions de luxe si el presenteu com a plat principal en dia de celebració. La guatlla és una au amb una carn fina, gustosa i delicada. És una carn que requereix poc temps de cocció, ja que hem d'evitar que s'assequi. Admet nombroses preparacions culinàries: fregida, guisada, escabetxada, rostida al forn, a la brasa o fins i tot en arrossos. En aquesta preparació, la presentem amb una pel·lícula de fruits secs i mel que protegeixen la seva tendresa, alhora que la perfumen amb matisos dolços. Llegiu la recepta completa 06 Carpaccio de meló amb vinagreta de mel i pernil d'ànec ENRIQUE MARCO Carpaccio de meló amb pernil d'ànec i vinagreta de mel Fins ara hem vist aplicacions de la mel en plats calents: en saltats, com a salsa o per cobrir una carn. Per a elaboracions fredes i salades, com les amanides, la mel es pot utilitzar per fer vinagretes, tot barrejant-la amb oli d'oliva, vinagre de Mòdena i un pessic de sal. Remeneu-la bé, amb unes varetes si fa falta, per tal que la mescla quedi completament homogènia. La dolçor de la mel, aliada amb la potència àcida del vinagre i la untuositat de l'oli d'oliva, donarà un toc final al plat que li aportarà categoria. Llegiu la recepta completa 07 Canelons de mel i mató Canelons de mel i mató Què li darem a n'el noi de la mare? No hi podia faltar un dels plats més emblemàtics de la nostra cuina, el mel i mató. Són unes postres senzilles i gustoses, amb només dos ingredients que s'avenen a la perfecció, ja que són suaus, tendres i melosos. Us oferim una recepta que planteja una manera diferent de preparar-los i menjar-los. Utilitza un recurs tècnic, la gelatina amb agar-agar, que ens permetrà obtenir làmines fines i gelantinoses de mel que farcirem amb mató. Llegiu la recepta completa 08 Pastís invertit de pomes i mel Pastís invertit de pomes i mel El recorregut de la mel en el món de les postres és ampli i extens, ja que la seva naturalesa edulcorant fa que estigui present en moltes elaboracions dolces. Cal recordar que el sucre blanc va començar a popularitzar-se al segle XVIII, quan va prosperar la seva l'indústria, i que fins llavors la mel era l'edulcorant més emprat. Aquesta recepta s'acompanya també d'altres ingredients aromàtics, com la canyella i la nou moscada, amb la qual cosa obtenim com a resultat un pastís molt gustós, amb moltes aromes que acompanyen les pomes verdes. Llegiu la recepta completa 09 Baclaua amb mel i ametlles BECKY LAWTON Baclaua amb mel i ametlles El baclaua és un dolç tradicional de la cuina de l'Orient Mitjà. Destaca per ser molt embafador, calòric, extremament dolç i melós, però boníssim i irresistible. En tenir una gran potència edulcorant, va força bé per acompanyar begudes amb gust amarg, com ho podria ser el te o el cafè. Per fer els baclaues, podeu comprar la pasta de fil·lo ja feta, amb la qual cosa l'elaboració serà molt més ràpida i senzilla. Llegiu la recepta completa 10 'Leicaj', coca de mel 'Leicaj', coca de mel Acabem amb una altra recepta tradicional d'una altra cultura, en aquest cas la jueva. Aquesta coca es consumeix durant les celebracions del Cap d'Any hebreu, per desitjar un any ple de dolçor. Conté una gran quantitat de components aromàtics: mel, vainilla, taronja, cafè, canyella i cacau, així com també fruits secs, nous i ametlles. El resultat és una coca molt saborosa que us carregarà d'energia i us endolcirà el paladar i l'esperit. Llegiu la recepta completa EN VOLS MÉS? Inscriu-te al newsletter de CUINA i uneix-te a la nostra família. Ja som més de 35.000. Accepto rebre informació promocional d'empreses relacionades amb Abacus SCCL Accepto rebre publicitat de terceres empreses col·laboradores amb Abacus SCCL També et pot interessar 5 pobles d’interior poc coneguts Tenochtitlán, el centre del món asteca Quan el nom sí que fa la cosa Sabies que el morat de l'escut del Reial Madrid és el de la bandera republicana? A TAULA AMB LA PAGESIA Les últimes notícies per estar al dia Eduard Finestres ESCULL LA TEVA OFERTA I SUBSCRIU-T’HI AVUI MATEIX! SUBSCRIU-T'HI NÚMEROS ENDARRERITS EN VOLS MÉS? Inscriu-te al newsletter de CUINA i uneix-te a la nostra família. Ja som més de 35.000. Accepto rebre informació promocional d'empreses relacionades amb Abacus SCCL Accepto rebre publicitat de terceres empreses col·laboradores amb Abacus SCCL Receptaris Actualitat Revista Qui som Avís legal Política de privacitat Política de cookies Política de denúncies © Cuina.cat. Tots els drets reservats. C/ Perú, 186. 08020. Barcelona. Amb la col·laboració de: