Cerca Crea un compte Inicia la sessió Contingut amaga Inici Marca Q Referències Vegeu també Bombó 18 llengües Pàgina Discussió Mostra Modifica Mostra l'historial Eines Bombó Característiques País d'origen França Detalls Tipus llaminadura Un bombó és una peça menuda (apropiada per a ser ingerida en un sol mos) de xocolata negra, blanca o amb llet, que pot estar farcida de licors, caramel o praliné per donar-li un gust en concret. També pot estar recobert de fruits secs o de fruites confitades. El terme bombó prové del francès bonbon, literalment "bo bo" (doblement bo). Tant en francès com en la majoria d'idiomes que l'utilitzen, designa genèricament una llaminadura. Conjuntament amb les rajoles de xocolata i la xocolata en pols, són la forma més important i estesa de presentar comercialment la xocolata. Els bombons però, representen la forma més exquisida i solen anar associats a comportaments de gratitud, regal o reconeixement en les relacions socials. Per això la seva producció és especialment acurada en la pràctica totalitat d'empreses xocolateres. Depenent de la forma i els ingredients, reben noms diferents. A Catalunya són famoses les anomenades catànies, xocolata farcida amb una ametlla caramel·litzada i recobertes amb cacau en pols. També s'anomena popularment bombó al cafè tallat amb llet condensada. Marca Q[modifica] Els xocolaters de bombons de xocolata de Catalunya poden adherir-se al segell alimentari Marca Q de qualitat alimentària, certificació oficial atorgada pel Departament d'Agricultura, Ramaderia, Pesca i Alimentació de la Generalitat de Catalunya regulat per l'ordre d'1 de juliol de 1988[1] Els ingredients utilitzats en l'elaboració dels bombons Maca Q seran de màxima qualitat. El component principal és la cobertura de xocolata que pot ésser de xocolata negra, amb llet i blanca. També s'utilitzen altres components com fruites seques, praliné d'ametlla, d'avellana o de nous, trufa, fruites confitades i licors segons els tipus de bombó. El praliné contindrà com a mínim un 45% de fruites seques. No s'admet la utilització d'additius a excepció de la vainilla i la lecitina ni de farines, fècules ni midons. Els envasos han de ser de material autoritzat que assegurin una bona protecció i una presentació acurada del producte. A l'etiqueta hi ha de figurar el distintiu de la marca "Q" i el nom de l'entitat de control. Tot el procés productiu està sota el control d'una entitat de certificació independent.[2] Referències[modifica] ↑ «ORDRE d'1 de juliol de 1988, per la qual es desplega el Decret 362/1986, de 18 de desembre, sobre productes alimentaris de qualitat per als bombons de xocolata. (DOGC núm. 1019, de 18.7.1988, pàg. 3036». Generalitat de Catalunya. [Consulta: 23 desembre 2015]. ↑ «Bombons». Departament d'Agricultura, Ramaderia, Pesca i Alimentació. Arxivat de l'original el 23 de desembre 2015. [Consulta: 23 desembre 2015]. Vegeu també[modifica] Trufes Catànies Brigadeiro Amplia Segells alimentaris catalans Amplia Marques de garantia alimentàries Registres d'autoritat NKC (1) Bases d'informació GEC (1) Categories: BombonsProductes de la Marca Q La pàgina va ser modificada per darrera vegada el 29 nov 2023 a les 10:23. El text està disponible sota la Llicència de Creative Commons Reconeixement i Compartir-Igual; es poden aplicar termes addicionals. Vegeu les Condicions d'ús. Wikipedia® (Viquipèdia™) és una marca registrada de Wikimedia Foundation, Inc. Política de privadesa Quant al projecte Viquipèdia Descàrrec de responsabilitat Codi de conducta Desenvolupadors Estadístiques Declaració de cookies Versió per a mòbils