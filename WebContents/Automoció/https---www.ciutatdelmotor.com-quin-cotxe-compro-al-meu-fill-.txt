CAT ES Ciutat del motor Concessionaris Blog Cotxes ocasió Contacta CONSELLS QUIN COTXE COMPRO AL MEU FILL? Continguts [Ocultar] El meu fill/a ja té carnet de conduir: quin cotxe li compro? Aquest moment arriba tard o d’hora: el fill ja té el carnet de conduir i necessita un cotxe. L’oferta al mercat és molt àmplia però no tots els turismes i utilitaris són adequats per a les persones joves que s’inicien en la conducció. Quin cotxe li compro? Quins aspectes val la pena tenir en compte? Cotxe nou o d’ocasió? El gran avantatge dels cotxes nous és que incorporen les últimes tecnologies i elements de seguretat. Les prestacions mínimes que ha de tenir un cotxe nou són: Control d’estabilitat (ESP), que frena una de les rodes del vehicle en situació de risc. Airbags, que es despleguen automàticament en cas de col·lisió (i com més n’hi hagi en el cotxe, millor). Sensors que detecten si la pressió dels pneumàtics no és l’adequada. Hi ha més sistemes de seguretat, però de moment no són obligatoris, com ara la frenada d’emergència autònoma (AEB) davant la possibilitat d’un xoc imminent; l’assistent al manteniment del carril (LKA), que avisa mitjançant una vibració o un so quan es trepitgen les línies de la carretera; el detector de cansament (DDD), que analitza el nivel de cansament del conductor, o la monitorització dels angles morts (BSM). Si el que es vol és un cotxe d’ocasió, s’ha de tenir en compte que si bé el preu d’aquisició és més barat, el de manteniment és més alt. En aquests cas és molt important que el cotxe hagi tingut un bon manteniment. Els concessionaris oficials garanteixen aquest manteniment i eviten sorpreses desagradables. Com a tecnologies mínimes que li hauríem de demanar a un cotxe d’ocasió tenim l’ABS, obligatori des de l’any 2006, que evita que les rodes es bloquegin en una frenada forta i perdin l’adherència amb el terra. També és molt interessant que el cotxe disposi de sistema d’assistència a la frenada, que fa que la distància de frenat sigui la mínima possible. Aquest sistema és obligatori des del 2010. Cotxe gran o petit? El més recomanable seria que els nous conductors optessin per vehicles compactes petits, ideals per acostumar-se a la conducció, perquè són molt més manejables. I, a més, gasten menys i són els més pràctics a l’hora de moure’s per la ciutat. Els vehicles del segment A, els més petits, fan entre 3,30 i 3,70 metres, i els utilitaris (segment B) fan uns 4 metres. Quina potència? A l’hora de valorar la potència del cotxe, val molt la pena visualitzar quin és el tipus de recorregut que serà més utlitzat. Per exemple, per a les ciutats, autopistes i autovies, 75 CV poden ser suficients. Si, en canvi, la rutina del dia a dia obliga a circular per carreteres més alternatives, on els avançaments han de ser precisos i decisius, potser és millor una mica més de potència (90 o 105 CV). Benzina, dièsel, elèctric o híbrid? Els joves d’avui estan molt més sensibilitzats amb l’impacte del canvi climàtic sobre el planeta. No és estrany, doncs, que es plantegin, a l’hora de tenir el primer cotxe, com poden contribuir a reduir la contaminació. Els cotxes híbrids o elèctrics són una mica més cars, però d’altra banda tenen per una part un consum molt menor o fins i tot quasi nul, cosa que fa que al llarg de la vida útil del cotxe s’amortitzi perfectament aquest import inicial una mica més gran i a més gaudeixen d’avantatges com descomptes en peatges, zones d’aparcament, … El cotxe elèctric té una autonomia més reduïda, que depèn molt del model, i per tant és indicat només per desplaçaments més curts. El cotxe híbrid no té cap limitació d’autonomia, ja que combina la part elèctrica amb la de benzina. Si en el plantejament inicial no entren els vehicle híbrids o els elèctrics per un tema de pressupost ens queden la benzina o el dièsel. A partir de 15.000 o 20.000 quilòmetres a l’any, es recomana comprar un dièsel, ja que l’estalvi en consum supera l’increment de preu del cotxe dièsel envers el de benzina. A tenir en compte a l’hora de fer el càlcul: si el 70% dels desplaçaments o més són per autopistes o vies ràpides, l’estalvi és més gran si el combustible usat es el dièsel; en canvi, si més del 50% dels quilòmetres que fem en un any són per ciutat i els que fem per carretera són per vies ràpides, la millor opció és el cotxe de benzina. Canvi de marxes manual o automàtic Cada vegada més, els canvis de marxa automàtics s’estan estenen entre els fabricants de cotxes. Però el cert és que els joves aprenen a conduir a les autoescoles amb cotxes que tenen el canvi manual i, per tant, serà més fàcil adaptar-se a la conducció i a la circulació amb un cotxe del mateix tipus. Amb les prioritats i el pressupost ben clars, a la Ciutat del Motor, un gran grup de concessionaris concentrats en un sol espai, hi ha segur el cotxe més adequat per als joves, perquè disposen de grans ofertes en vehicles nous, km 0 i d’ocasió. 15 DE MARÇ DE 2017 Comparteix aquesta publicació 0 COMENTARIS Deixa un comentari Participa i deixa el teu comentari Name * Email * Website Save my name, email, and website in this browser for the next time I comment. CATEGORIES Consells Cotxes clàssics Cotxes elèctrics Escapades amb cotxe Fiabilitat Fira Medi Ambient Notícies Seguretat NEWSLETTER ÚLTIMS ARTICLES Les marques de cotxes més fiables segons diverses fonts 22 de Desembre de 2023 - 16:12 Deu sorolls del cotxe freqüents: com interpretar-los 12 de Desembre de 2023 - 19:15 Conducció eficient: una experiència gratificant 4 de Desembre de 2023 - 18:33 Pressió dels neumàtics i estalvi de combustible 24 de Novembre de 2023 - 16:58 Conduir amb medicaments: perills per a la teva seguretat 17 de Novembre de 2023 - 17:50 Multes per radar: dos aspectes que has de conèixer 15 de Novembre de 2023 - 18:02 Hyundai IONIQ 5 el Cotxe Familiar de l’Any 2022 20 de Maig de 2023 - 18:08 Les infraccions més habituals 10 de Abril de 2023 - 18:38 SEGUEIX-NOS A FACEBOOK! CONCESSIONARIS BADALONA CONTACTE Polígon Les Guixeres 08915 Badalona - Barcelona Localització Contacta info@ciutatdelmotor.com CONCESSIONARIS Concessionari Ford a Badalona Concessionari Hyundai a Badalona Concessionari Mercedes a Badalona CONCESSIONARIS Concessionari KIA Badalona Concessionari Seat Badalona Concessionari Cupra Badalona ÚLTIMES ENTRADES Les marques de cotxes més fiables segons diverses fonts 22 de Desembre de 2023 - 16:12 Deu sorolls del cotxe freqüents: com interpretar-los 12 de Desembre de 2023 - 19:15 © Copyright - Ciutat del Motor Avís Legal Política de Privacitat Política de Cookies