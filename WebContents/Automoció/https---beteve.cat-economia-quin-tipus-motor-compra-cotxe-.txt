avui destaquem: festival Grec deportació bolivians canvis Prat Sant Jordi signatures eleccions 12-M en directe 15,2 ºC Vull comprar-me un cotxe: quin tipus de motor em convé més? El mercat ofereix un ventall que inclou els motors elèctrics, híbrids i de gas i els clàssics de benzina i dièsel Josep Bassas10 de gener de 2020 | ZBE - últimes notícies | | Guia - ZBE Barcelona | | testimonis | | dades | L’entrada en vigor de la Zona de Baixes Emissions (ZBE) l’1 de gener del 2020 restringirà la circulació dels vehicles més contaminants a Barcelona. L’objectiu de la mesura és reduir el nombre de vehicles que circulen per la ciutat, però per a moltes persones la solució serà substituir el cotxe vell per un de nou. El mercat ofereix diverses opcions de motoritzacions que tenen tant avantatges com inconvenients, depenent de l’ús que es faci del cotxe. ZBE Barcelona | Guia per la zona de baixes emissions 2020 El vehicle elèctric, el més sostenible Els motors equipats amb motor elèctric són els menys contaminants del mercat. Actualment encara no n’ofereixen totes les marques, i les que en fabriquen només ho fan en alguns models concrets, tot i que de cara al 2021 aquesta oferta s’ampliarà. L’expert Daniel Serra, membre del projecte CARNET (Cooperative automotive research network), de recerca sobre la mobilitat futura, lamenta que fins ara no s’hagi desenvolupat una xarxa pública prou àmplia de punts de recàrrega. A dia d’avui la més extensa, a Europa i la resta del món, és la de l’empresa Tesla. ZBE Barcelona | Última hora de la zona de baixes emissions El motor híbrid, millor endollable o no endollable? L’alternativa sostenible menys costosa que el vehicle elèctric pot ser un amb motor híbrid. Està compost bàsicament per un motor tradicional de benzina, un motor elèctric i una bateria per emmagatzemar la càrrega. La majoria de models d’aquest tipus són híbrids no endollables, com els models de taxi que circulen per Barcelona; no tenen gaire capacitat d’emmagatzemar càrrega i, per tant, tenen poca autonomia en mode elèctric.En canvi, els endollables són més fàcils de recarregar, però segons Daniel Serra segueixen tenint el problema que quan circulen amb benzina, han d’arrossegar el pes afegit de les bateries. Per tant, contaminen més. I els vehicles de gas? En aquest apartat hi ha dos tipus de vehicles: els de GNC (gas natural comprimit) i els de GNP (derivat del petroli). El GNC és més eficient i sostenible que el GNP, però tots dos redueixen molt les emissions i disposen de l’etiqueta Eco de la DGT. El preu d’aquests combustibles a les nombroses benzineres que estan adaptades ronda el de la benzina, però el consum és molt menor. Etiquetes ambientals de la DGT: guia pràctica Els sentenciats: benzina i dièsel Els motors de benzina i dièsel, els més contaminants, queden assenyalats per la normativa. Els vehicles de benzina, que han tornat a repuntar arran del dièselgate, generen més emissions de CO2 que el dièsel. Però el dièsel emet més diòxid de nitrogen que la benzina, un element molt més perjudicial per a les persones. Tot i això, tots els motors Euro 6 que es venen actualment generen emissions per sota del que fixen les normatives. ‘Xoc climàtic’ | Especial de betevé sobre la contaminació a Barcelona Quins gasos perjudicials per a la salut hi ha a l’aire de Barcelona? L’impacte de la transició elèctrica La Unió Europea demana als fabricants que els vehicles no superin els 95 grams per quilòmetre de CO2. A partir del 2021, les marques que no compleixin hauran de pagar multes de fins a 2.000 euros per cada cotxe que superi el llindar fixat. Per això en el recent Saló de Frankfurt totes les marques han presentat vehicles totalment elèctrics que generen zero emissions. Per l’expert Daniel Serra, això també pot tenir un impacte negatiu en l’economia, ja que els motors elèctrics són més fàcils de fabricar i poden acabar comportant una reducció de llocs de treball en la indústria automobilística. Vull comprar-me un cotxe: quin tipus de motor em convé més? seccions economia consum etiquetes — contaminació atmosfèrica — cotxe — vehicles elèctrics — ZBE Barcelona També et pot interessar mobilitat La DGT deixa sense etiqueta ambiental vehicles aptes per circular per la ZBE El matí de Barcelona El matí de Barcelona bàsics Cotxes a la llista negra, cotxes a la llista blanca: així es controla a través de les càmeres la ZBE mobilitat Com funciona l’autorització especial per entrar a la ZBE sense etiqueta de la DGT? mobilitat Com desballestar un cotxe a Barcelona? Guia de la T-Verda sobre nosaltres transparència professionals anuncia’t brànding i comunicació normes de participació política de privacitat avís legal política de galetes configuració de galetes segueix-nos descarrega't l'app © betevé, 2024. Tots els drets reservats.