Tarifes Autoconsum Vehicle elèctric Blog L'energia compromesa Oficina Virtual 972 260 150 900 649 167 Contracta CA Tornar al llistat 27/03/2023 Cotxe elèctric o de benzina: què és millor? El cotxe elèctric s’ha destapat com la solució de mobilitat perfecta a tots els nivells. De fet, a partir del 2035 només es podrà comprar aquesta classe de vehicles. Però de debò és millor un cotxe elèctric? Quines diferències hi ha entre un cotxe elèctric i un de benzina? Analitzem els principals punts forts i febles de tots dos models. Taula comparativa entre cotxe elèctric i de benzina Característica Cotxe elèctric Cotxe de benzina Font d’energia Electricitat amb bateries Benzina Autonomia Més petita, però no deixa d’evolucionar Més gran, encara que igualment limitada Preu del combustible Molt més baix, entre 1,5 € i 3 € cada 100 quilòmetres Més car, pot variar entre 7 € i 10 € o més Velocitats Similars Similars Temps de proveïment de carburant / energia Unes hores, però va en disminució Pocs minuts Preu del cotxe Una mica més car de moment Més econòmic Impostos Més baixos, és possible trobar subvencions Més alts Limitacions d’accés a les ciutats Lliure circulació Cada cop més restriccions a certes zones Cost del manteniment Molt baix, ja que no disposa de peces mòbils Més alt pel gran nombre d’avaries Emissions de gasos d’efecte hivernacle Zero, 100% sostenible i respectuós amb el medi ambient Emissions nocives per a l’atmosfera i l’entorn natural Soroll Molt silenciós Sorollós pel motor d’explosió interna Pes Més pesant per les bateries Més lleuger Disponibilitat per a proveir Menys punts de recàrrega, però en creixement Alt nombre de benzineres, però s’anirà reduint Per descomptat, sempre dependrà dels diversos models, tant de cotxe elèctric com de benzina, però en general, com ja has vist, els cotxes elèctrics són els que ofereixen unes condicions més bones en tots els sentits. Consum El consum d’un cotxe elèctric enfront d’un de benzina és significativament més eficient, pel fet que aquest tipus de motor converteix una proporció més gran de l’energia emmagatzemada a la bateria en moviment del vehicle en comparació dels motors de combustió interna. Dit d’una altra manera: els cotxes elèctrics poden recórrer més quilòmetres per quilowatt/hora d’energia que els cotxes de benzina per litre de combustible, fet que es tradueix en un cost més baix per quilòmetre per als vehicles elèctrics. Això suposa un avantatge a llarg termini que justifica totalment fins i tot el fet d’arribar a pagar una mica més de diners per la compra d’un cotxe elèctric, ja que la diferència s’amortitza en molt poc temps. Potència Tot i que en els inicis la mobilitat elèctrica no mostrava grans resultats en termes de potència en comparació dels cotxes de benzina, el cert és que el panorama ha canviat força. Varia segons els models, és clar, però el més normal és que els cotxes elèctrics ofereixin més acceleració i els de benzina més velocitats i potència màxima. Estalvi L’estalvi del cotxe elèctric enfront del de benzina és un dels aspectes més determinants a l’hora d’optar per un cotxe elèctric. Carregar un cotxe elèctric costa molt menys que omplir el dipòsit d’un cotxe de benzina, fet que converteix la compra d’un automòbil elèctric en una autèntica inversió. La diferència de despesa entre un cotxe elèctric i un de benzina varia en funció del preu de l’electricitat i la benzina, és clar. Però, si tenim en compte que el preu de l’electricitat es pot abaratir gràcies als sistemes de plaques solars, no hi ha dubte que en aquest apartat la mobilitat elèctrica és la que supera àmpliament el seu oponent. Contaminació Els cotxes elèctrics emeten menys gasos contaminants cap a l’atmosfera terrestre que els cotxes de benzina, mentre que la conducció d’aquests últims contribueix a la contaminació de l’aire per la generació i l’alliberament de diòxid de carboni, òxids de nitrogen i partícules fines. A més a més, si tenim en compte que la contaminació del cotxe elèctric enfront d’un de benzina es redueix encara més si l’energia elèctrica generada per alimentar les bateries es produeix fent servir fonts renovables d’energia, com ara la solar o l’eòlica, ens trobem davant d’una autèntica revolució. Altres aspectes necessaris per comparar Tal com hem detallat a la taula comparativa entre cotxe elèctric i de benzina, hi ha altres factors que cal tenir en compte abans de decantar-se per un o per l’altre. El pes del cotxe elèctric. La presència de punts de recàrrega al nostre entorn. El tipus de trajectes que solem fer. El pressupost inicial amb què comptem. Les zones per les quals necessitem transitar sense exposar-nos a sancions. Una compra com aquesta comporta una anàlisi seriosa de les necessitats de cadascú, però una cosa és innegable: la mobilitat elèctrica és l’opció de futur i tenim la possibilitat d’aprofitar-nos de les seves virtuts des d’ara mateix. Llavors, què és millor, un cotxe elèctric o un de benzina? Tot i que encara ha d’evolucionar molt fins al moment en què es converteixi en l’única elecció possible, comprar un cotxe elèctric avui dia és una opció perfectament viable. Cada cop hi ha més estacions de recàrrega elèctrica, i les estructures de plaques solars a domicilis i empreses permeten la instal·lació de punts de recàrrega privats que ofereixen el servei que tot conductor necessita per no quedar-se aturat. A Bassols ho tenim clar: el guanyador entre cotxe elèctric i de benzina és el primer dels dos. Ha arribat el moment de fer el gran pas. Notícies destacades Bassols Energia il·lumina l’Empordà Golf amb un projecte PPA de 240 kWp Bassols Energia, acompanya la posada en marxa de la primera comunitat energètica d’Olot Noves mesures fiscals per part del Govern Vols saber més sobre com estalviar? Subscriu-te a la newsletter de l'energia compromesa Sigues el primer a conèixer les nostres novetats Intrdueix el teu email Subscriu-me Accepto la política de privacitat i protecció de dades Truca'ns gratis al 972 260 150 900 649 167 de 9:00 a 21:00 de dilluns a divendres Bassols Energia Coneix-nos T'ajudem Ajuda i contacte Cita prèvia Pagaments Avís legal Política de privacitat Ús de cookies Bassols Energia · Bassols Energia · Bassols Energia · Bassols Energia · Bassols Energia · Bassols Energia · Bassols Energia · Bassols Energia · Bassols Energia · Bassols Energia · Bassols Energia ·