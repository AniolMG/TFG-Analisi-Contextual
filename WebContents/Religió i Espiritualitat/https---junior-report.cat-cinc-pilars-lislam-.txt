Gestionar el consentiment de les cookies Utilitzem cookies pròpies i de tercers per a fins tècnics, analítics i de publicitat per personalitzar el contingut i els anuncis, oferir funcions de xarxes socials i analitzar el trànsit. Pots acceptar totes les cookies prement el botó "Acceptar" o configurar-les prement el botó "Configurar". Per a més informació clica aquí. Acceptar Configurar 4 abril 2024 Junior Report Aula Newsletter Contacte CAT Subscriu-te Login Inici Món Societat Cultura Ciència Esports IniciRamadà RAMADÀ Els cinc pilars de l’islam Per Junior Report 28 de maig de 2019 Tots els musulmans han de peregrinar a la Meca, el centre espiritual de l'Islam, almenys una vegada a la vida. (Waleed Ali / Reuters) La religió d’Al·là estableix cinc deures que tot creient ha de complir per ser un bon musulmà La religió musulmana o islam va sorgir a la península aràbiga durant el segle vii, quan el profeta Mahoma o Mohamed es va dedicar a predicar els ensenyaments d’Al·là (de l’àrab Al·lah, que significa “déu”). Igual que el cristianisme o el judaisme, l’islam és una religió monoteista que venera Al·là com l’únic déu. Els principis i valors de la religió musulmana es recullen a l’Alcorà, un llibre sagrat que explica les vivències i els coneixements del profeta Mahoma. Els musulmans veneren l’Alcorà, el guarden amb molta cura embolicat en draps i es renten les mans abans de tocar-lo per llegir-lo o recitar-lo. En aquest llibre es recopilen els cinc pilars o normes bàsiques que tot musulmà ha de complir: la professió de la fe, l’oració, la caritat, el dejuni durant el Ramadà i la peregrinació a la Meca almenys una vegada a la vida. Els cinc preceptes de l’islam La xahada o testimoniatge és el precepte principal de l’islam. És una forma d’exercir la fe reconeixent que Al·là és l’únic déu que existeix i que Mahoma és el seu profeta. L’oració o salat és el segon pilar de l’islam. Tots els musulmans han de resar cinc cops al dia mirant cap a la Meca, la ciutat on Mahoma va començar a divulgar la religió d’Al·là. En tercer lloc hi ha la caritat o zakat, que obliga els musulmans a donar almoina als més pobres de la comunitat, sigui amb diners o en espècie (aliments, productes bàsics, materials…). https://www.instagram.com/p/BMAcbJUAlcV/?utm_source=ig_embed El dejuni o sawm és el quart pilar. Es fa durant el novè mes del calendari musulmà o Ramadà i serveix per purificar el cos i apropar-se espiritualment a déu. Finalment, el Hajj o la peregrinació a la Meca és una cosa que els musulmans han de fer si més no un cop a la vida, encara que sempre en funció de les seves possibilitats econòmiques i responsabilitats. La ciutat de la Meca, a l’Aràbia Saudita, es considera el centre espiritual de l’islam. Dins de la Gran Mesquita d’al-Màsjid al-Haram hi ha la Kaba, un edifici quadrat cobert amb una tela negra al voltant del qual resen els musulmans. Segons l’Alcorà, la Kaba va ser construïda per Ibrahim (Abraham en la tradició cristiana). Al seu interior es guarda la Pedra Negra, el fragment d’un meteorit que també apareix als textos sagrats. https://www.instagram.com/p/BrNv6CjAF9Y/?utm_source=ig_embed La xaria o llei islàmica En la majoria de països àrabs, la religió és un component molt important, no solament com a creença sinó també en els àmbits polític i social. Els clergues i líders religiosos solen tenir una gran influència en les autoritats o fins i tot assessoren el govern en les seves decisions. A l’Iran, per exemple, els aiatol·làs solen imposar la seva visió de l’ordre moral per sobre de l’opinió pública. La xaria o llei islàmica és un conjunt de lleis que s’apliquen al món musulmà. Procedeixen de textos religiosos, com l’Alcorà i altres llibres sobre la vida del profeta Mahoma, però en la pràctica s’apliquen per guiar les normes de conducta social de cada dia. És una mena de codi moral que indica què es pot fer i què no en diferents aspectes com la vestimenta, els drets de les dones, el consum d’alcohol, les relacions fora del matrimoni… La interpretació de la xaria és diferent segons el país i la branca de l’islam, però en les versions més estrictes pot incloure penes com els assots, l’amputació o la lapidació. Informa’t de tot a Junior Report | Castellà | Català | English Share FacebookTwitterWhatsApp Copy URL ÚLTIMES NOTÍCIES NOTÍCIA DEL DIA Taiwan després del terratrèmol NOTÍCIA DEL DIA Espanya prohibeix els circs amb animals salvatges EDUCACIÓ MEDIÀTICA ‘Fact-checking’ contra la desinformació CULTURA Què celebrem per Pasqua? NOTÍCIA DEL DIA Florida restringeix les xarxes socials a menors -Contingut patrocinat - Subscriu-te Partners: Associats a: Avalats per: Subvencionat per: © 2022 Una iniciativa de Blue Globe Media Aviso legal Política de privacidad Contacta con nosotros