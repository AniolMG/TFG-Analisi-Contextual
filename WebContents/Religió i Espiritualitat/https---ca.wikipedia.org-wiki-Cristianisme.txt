Cerca Crea un compte Inicia la sessió Contingut amaga Inici Història del cristianisme Doctrina Pràctiques sacramentals Baptisme Adoració setmanal Estil de vida cristiana Pregària Festivitats Sagraments Símbols Diversitat d'esglésies i grups cristians Branques del cristianisme Presència Crítiques Referències Vegeu també Enllaços externs Cristianisme 253 llengües Pàgina Discussió Mostra Mostra el codi Mostra l'historial Eines Cristianisme Epònim Crist, Jesús de Natzaret i Natzaret Dades Tipus religió principal Història Separat de judaisme Creació c. 33 dC, Jerusalem Fundador Jesús de Natzaret, Verge Maria, Pau de Tars i Sant Pere ' Bíblia 'segle i Nou Testament Activitat Membres 2.400.000.000 (2015) Format per Amplia Branques del cristianisme El cristianisme (del grec: Xριστός, Khristós, Crist, literalment, 'ungit') és una religió abrahàmica monoteista[1] basada en la vida i els ensenyaments de Jesús de Natzaret segons es presenta al Nou Testament.[2] Els adherents d'aquesta fe, coneguts com a «cristians» —del grec Χριστιανός, khristianós— creuen que Jesús és el Messies profetitzat al Tanakh (aquella secció de l'escriptura comuna al cristianisme i el judaisme, i que es correspon a l'Antic Testament de la Bíblia cristiana). El fonament de la teologia cristiana s'expressa en els primers credos ecumènics els quals contenen declaracions que són generalment acceptades per la majoria dels creients. Aquestes professions de fe declaren que Jesús patí, morí per crucifixió, fou enterrat i ressuscità per obrir el cel a tots els que creuen en ell i confien en ell per a la remissió dels seus pecats.[3] Aquests credos també ensenyen que Jesús ascendí al cel i que tornarà a la terra per jutjar els vius i els morts. Segons la fe cristiana, Jesús és considerat un model de vida virtuosa, així com salvador i Déu encarnat.[4] El missatge de la vida i obra de Jesús es coneix com l'Evangeli—del grec ευαγγέλιον, evanguélion, literalment 'bona nova'. El cristianisme començà com a secta del judaisme,[5][6] que s'originà en la regió mediterrània oriental, creixent ràpidament en nombre de creients i en influència amb el pas del temps fins a convertir-se en la religió dominant de l'Imperi Romà. Durant l'edat mitjana, la major part d'Europa fou cristianitzada i existiren minories importants de cristians a l'Orient Mitjà, el nord d'Àfrica i algunes regions de l'Índia.[7] Després de l'Era dels descobriments i degut a les missions i colonitzacions, el cristianisme s'estengué a Amèrica, Austràlia i altres regions del món. Al començament del segle xxi, hi havia al voltant de 1.500 milions de practicants,[8] o el 25% de la població mundial. Història del cristianisme Article principal: Història del cristianisme Els únics documents històrics sobre el començament del cristianisme són els evangelis del Nou Testament i el llibre dels Fets dels Apòstols. El cristianisme es va originar al segle i a partir del judaisme, immediatament després de la mort de Jesús de Natzaret. Els creients van ser anomenats cristians per primera vegada a Antioquia, on es van establir després de la persecució inicial a Judea. Crist crucificat, de Diego de Velázquez. Després del Concili de Jerusalem, els primers seguidors de Jesús, originalment jueus, segons la tradició cristiana, per revelació de l'Esperit Sant, van acceptar als gentils (no jueus) a la fe cristiana. L'apòstol Pau va portar l'evangeli a diverses regions de l'Imperi Romà. Després de tres segles de persecució es va convertir en la religió oficial de l'Imperi, amb la conversió del llavors emperador Constantí, cosa que va assegurar la seva expansió a tot Europa, Nord d'Àfrica, i part d'Àsia. Al segle xi, després d'un període extensiu d'allunyament entre el cristianisme catòlic romà occidental i el cristianisme ortodox de l'est, es produí el Gran Cisma d'Orient, que fou l'esdeveniment que va dividir les dues esglésies. La causa principal del cisma fou la disputa sobre l'autoritat papal: el papa deia tenir autoritat sobre els quatre altres patriarques, i aquests deien que la supremacia del patriarca de Roma era només honorària, i que la seva jurisdicció només era sobre la seva regió, l'occident. Hi havia altres causes menors que van produir el cisma, principalment petits conflictes doctrinals o de pràctiques tradicionals de la litúrgia. Al segle xvi, hi hagué un moviment de renovació de l'Església Catòlica a l'Europa Occidental, promogut per Martí Luter, anomenat Reforma Protestant. Tot i que la intenció era la renovació, els moviments van acabar amb l'escissió dels grups reformistes i amb l'establiment de noves institucions, principalment, el luteranisme, el calvinisme i l'anabaptisme. A partir del segle xvi, els països europeus van introduir el cristianisme a Amèrica i altres parts del món. El cristianisme és la religió majoritària als Països Catalans fins avui com a la majoria dels països europeus, tot i que el país amb més creients són els Estats Units.[9] Doctrina Encara que hi ha diferències en alguns aspectes de les creences de les diferents denominacions cristianes, totes comparteixen una doctrina bàsica. Aquesta doctrina estableix que el cristianisme és el compliment del judaisme, ja que Jesús de Natzaret és el messies profetitzat en les escriptures de l'Antic Testament que conformen el Tanakh jueu. La creença central del cristianisme és que per mitjà de la fe en la mort i la resurrecció de Jesús, la humanitat pot ser salvada de la mort (física i espiritual), per la redempció dels seus pecats, és a dir, faltes, desobediència i rebel·lió contra Déu. Per mitjà de la gràcia de Déu, la fe i el penediment, els homes i les dones poden ser reconciliats amb Déu per mitjà del perdó i la santificació. Els següents aspectes han format part del fonament doctrinal del cristianisme (avui, els restauracionistes no accepten alguns d'aquests aspectes): Déu és una Trinitat, un ésser etern que existeix en tres persones: Pare, Fill (El Logos Diví encarnat, Jesucrist) i Esperit Sant. Jesús és completament Déu i completament humà. Maria, la mare de Jesús, va donar a llum el Fill de Déu, per mitjà de la concepció de l'Esperit Sant, sent verge. Jesús és el Messies esperat pels jueus, i hereu al tron de David. Jesús és innocent de tot pecat. Per mitjà de la mort i resurrecció de Jesús, els creients són perdonats dels seus pecats i són reconciliats amb Déu. Per mitjà de la fe, els creients reben l'Esperit Sant. Jesús retornarà personalment i corporalment a la terra per jutjar la humanitat, i portar els fidels a la presència de Déu. La Bíblia és la Paraula inspirada de Déu, escrita per homes. Pràctiques sacramentals Fracció del pa en l'Eucaristia. Amb Línies generals, Jesucrist és per als cristians el Fill de Déu, pel que les seves pràctiques s'orienten cap a la seva relació amb [[ Déu en el cristianisme|Déu]], de la qual es desprenen les seves activitats típiques. Dins de les pràctiques ortodoxes i catòliques, destacant especialment set sagraments: Baptisme, signe iniciàtic d'introducció al cristianisme. (Baptisme en el Jordà per Joan Baptista); Confirmació, signe que ratifica la fe en Jesucrist Eucaristia, signe litúrgic de l'església catòlica. (Sant Sopar) Penitència, signe de perdó, penediment dels pecats Ordre Sacerdotal, pel qual s'inicien els sacerdots. (Lavatori de peus) Matrimoni, celebració de la unió d'un home i una dona davant Déu i la comunitat Unció dels malalts, signe d'assistència al malalt. Les diverses denominacions sorgides després de la Reforma Protestant reconeixen molt menys de set d'aquests en nombre variable, en general, els protestants reconeixen la naturalesa sacramental del baptisme i el Sant Sopar (Eucaristia) i els de línia calvinista reconeixen la professió de fe equivalent a la Confirmació dels catòlics, però només quan la persona ja és totalment conscient de la seva salvació (actitud que també ha anat guanyant acceptació entre diversos grups catòlics). Grups anabaptistes i germandats afegeixen la immersió. Pentecostals i grups carismàtics emfasitzen els «dons de l'Esperit» com ara la sanitat espiritual, profecia, exorcisme, parlar en llengües, o (molt ocasionalment) maneig de serps. Els quàquers neguen per complet el concepte de sagrament, però els seus «testimonis» de pau, integritat, uniformitat, i senzillesa poden ser esmentats com a equivalents funcionals. En general, la línia principal protestant tendeix a veure els rituals més una commemoració que un misteri. El seu concepte de pràctiques cristianes inclou actes de pietat personal com l'oració, lectura de la Bíblia, i un intent de viure d'una forma moralment correcta. Una profunda tradició diu que és impossible per a la gent reformar-se per si mateixa, però que aquest progrés només pot passar amb la gràcia de Déu. Baptisme Representació del baptisme de Jesús El baptisme és un ritu usual per mitjà del qual es fa una benvinguda al cristianisme. Involucra ruixar o vessar aigua al front o la immersió en aigua. Es pot aplicar tant a nens com a «creients adults» (el qual pot incloure joves adolescents). Algunes tradicions, com la que mantenen els baptistes insisteixen que el baptisme per immersió d'adults creients és l'únic mètode vàlid, ja que la paraula per «baptisme» que apareix en el text grec koiné en el qual va ser escrit el Nou Testament,baptizein, vol dir 'submergir', 'capbussar'. D'altres, com els catòlics i ortodoxos, han reconegut tots dos mètodes en totes les èpoques, però afegeixen restriccions de qui pot dirigir vàlidament el ritual. El baptisme prové de la pràctica jueva de la immersió ( mikveh ) per a propòsits d'un ritual de purificació. La pràctica cristiana és derivada de l'anomenat de Joan Baptista al penediment ( metànoia ), i, segons el catolicisme, és per purificació del pecat original o, segons la pràctica protestant, per manifestar públicament un nou naixement espiritual. Al contrari que el ritual jueu de la immersió, un cristià només es pot batejar (vàlidament) una vegada. Adoració setmanal En el llibre Primera Apologia de Justí Màrtir (capítol LXVII) es descriu un servei del segle ii, que es pot aplicar igualment a la majoria de les esglésies d'avui, que fan referència els següents components. Lectura de les Escriptures iniciant amb una lectura de l'Antic Testament, un dels Evangelis o una Epístola. Sovint s'ordenen sistemàticament en un cicle anual, usant un llibre anomenat leccionari. Un sermó. En temps antics això seguia a les lectures de les Escriptures (cas que encara s'aplica en el catolicisme), en altres casos això passa al final del servei. Oració congregacional i acció de gràcies. Normalment això passa regularment durant el servei. Justí no esmenta això, però alguns corrents cristians els entonen com himnes. El parenostre és comunament recitat. En molts corrents protestants això ha estat substituït per càntics. L'Eucaristia (també anomenada Comunió Santa), és un ritual en el qual petites quantitats de pa i vi es mengen i prenen. Els protestants diuen que representen el cos i la sang de Crist, ortodoxos i catòlics diuen que es transformen amb el cos i la sang de Crist (la doctrina de la transsubstanciació). Les esglésies a la família "litúrgica" (ortodoxos, catòlics i alguns anglicans) veuen això com la part principal del servei, mentre que els protestants ho celebren de manera menys freqüent. En molts casos hi ha restriccions de qui pugui prendre part, per exemple, només catòlics que no es trobin en pecat mortal poden prendre part en una Església Catòlica. Una «collita» d'«ofrenes» en el qual a les persones se'ls demana que contribueixin amb diners. Els cristians tradicionalment fan servir aquests diners no només per mantenir l'església, sinó també per a obres de caritat de diversos tipus. Hi ha un gran nombre de variacions o excepcions, en algunes ocasions, rituals com baptismes o casaments s'incorporen al servei. En moltes esglésies d'avui, els nens i els joves són excusats d'anar al servei principal per anar a l'Escola Dominical. Moltes denominacions es desvien del patró general en una forma més fonamental. Per exemple, els adventistes del setè dia es reuneixen en dissabte (el Sàbat bíblic), no com la resta de les branques del cristianisme, que les fan en diumenge. Pentecostals i carismàtics asseguren moure's espontàniament en l'Esperit Sant, en comptes de seguir un ordre formal de servei. En les reunions dels quàquers, els participants s'asseuen silenciosament fins que són moguts per l'Esperit Sant per parlar. En algunes denominacions (principalment les litúrgiques), el servei és dirigit per un sacerdot. En altres (principalment entre protestants), hi ha un ministre, predicador o pastor. Altres grups poden tenir dèficit de líders formals, sigui per principi o per necessitat local. A més, hi ha serveis "grans" d'església, caracteritzats per una gran solemnitat i rituals, i serveis "menors" on una atmosfera més casual preval, fins i tot si el servei en qüestió és de naturalesa litúrgica. A esglésies ortodoxes, la congregació