INICI VÍDEOS ADALIL AUDIR CONTACTE 20 Abr De Gandhi a Panikkar passant per l’Alcorà POSTED AT 22:20H IN MORT, QURAN, RELIGIÓ, TERMINOLOGIA BY ARNAUOK 0 COMMENTS Gandhi deia que l’hinduisme és la cerca implacable de la veritat. El credo hindú, per tant, pot arribar abastar-ho tot: Allí on hi hagi una veritat hi ha de poder accedir l’hinduisme. Qualsevol certesa pot formar part de l’hinduisme, doncs, perquè el seu credo no es composa d’unes creences concretes, sinó que es conforma amb aquelles que són certes. Elements essencials de qualsevol religió podrien trobar-se, aleshores, en l’hinduisme… però també en el budisme, el cristianisme i l’islam, de fet, perquè totes les religions, si volen abastar el tot, han de ser obertes. Algun profeta ha dit mai que la veritat quedava reduïda a allò que ell proclamava? Seria un autèntic disbarat. L’Alcorà anomena musulmanes a persones contemporànies al profeta Muhammad, però també a persones que van viure i morir abans que ell, i en llocs molt allunyats d’on ell vivia. Això no és cap contradicció (encara que alguns traductors ho vulguin entendre així i utilitzin una traducció diferent per a mateixa la paraula –muslim– en funció de si és anterior o posterior al profeta de l’islam). Hi ha qui vol entendre que les religions són coses separades o compartiments tancats i, com si es tractés del Barça i el Madrid, creu que quan una guanya, l’altra hi perd. Un altre disbarat! Les religions no competeixen, per naturalesa, les religions no rivalitzen entre sí. De fet, no es diferencien més que en les seves formes. Les religions no parlen de coses diferents. Les diferents religions són com les diferents llengües: parlen de les mateixes coses, però de maneres diferents. Així de simple. En tornar de la Índia, l’any 1.970, Raimon Panikkar va dir: “Me’n vaig anar cristià, em vaig descobrir hindú i torno budista, sense haver deixat mai de ser cristià”. Tant de bo el seu missatge es vagi fent cada vegada més present, perquè vivim temps on les diferències sovint són enteses com si es tractés de discrepàncies, i els conflictes semblen la manera natural de conviure. No! No volem pas viure així La convivència pacífica en la diversitat és ben possible, i per molt diferents que puguin arribar a semblar els credos de les persones, això no vol dir que ho siguin les veritat a què aquests credos remeten. Tots tenim més en comú del què sembla, i seria important posar l’accent en allò que compartim, tot acceptant allò que ens distingeix. O haurem de començar a parlar tots en la mateixa llengua i a vestir-nos amb el mateix uniforme? Que tingueu una bona Setmana Santa, cristians i no cristians! Renoveu-vos! TAGS: Budisme, Cristianisme, Gandhi, Hinduïsme, islam, Muslim, Raimon Panikkar Share Print page 0 Likes NO COMMENTS CARME Posted at 15:32h, 22 Abril RESPON Que maco sería viure així!! Crec que entre tu i el gran filòsof Panikkar, traieu de molts dubtes i confusions. POST A COMMENT ÚLTIMES ENTRADES Tawakkul 23 Març, 2024 75 anys de la Declaració Universal dels Drets Humans 17 Desembre, 2023 La dimensió espiritual de la festa del sacrifici 30 Juny, 2023 Una societat real (en la qual viure és conviure) 24 Juny, 2023 La música de la vida 26 Maig, 2023 CATEGORIES AMOR CONFERÈNCIES CREENÇA DEDICATÒRIES DÉU ENTREVISTES ESCRITS CURTS ESPIRITUALITAT FESTIVAL DIÀLEGS BCN HADITH INTERIORITAT ISLAM MEDITACIÓ MORT NARRATIVA NATURALESA PARAULES PERPLEXITAT PUBLICACIONS QURAN RECOMANACIONS RECULL DE PREMSA RELIGIÓ SUFISME TERMINOLOGIA TESTIMONIATGES TRANSFORMACIÓ SOCIAL VIDA © Copyright Arnau Oliveres Künzi. | Mirall digital Diseño Web Barcelona y Social Media Barcelona