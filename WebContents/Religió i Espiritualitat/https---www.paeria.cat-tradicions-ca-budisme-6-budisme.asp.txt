INICI PLÀNOL PRESENTACIÓ INTRODUCCIÓ CONTEXT LES TRADICIONS RELIGIOSES I ESPIRITUALS L'ASSEMBLEA 1 2 3 4 5 6 7 8 9 BUDISME CRISTIANISME FE BAHÁ'Í HINDUISME ISLAM ALTRES BIBLIOGRAFIA WEBGRAFIA DOCUMENTACIÓ D'INTERÈS RECURSOS AUDIOVISUALS Acceptació contextual per visualitzar aquest fragment del web Acceptar aquest fragmentAcceptar tots els fragments Inici > Les tradicions > Budisme > Budisme Budisme CONVICCIONS PRINCIPALS Conjunt de creences i pràctiques basades en els ensenyaments de Siddhartha Gautama (Buda) aplegat en una varietat d'escoles o corrents. Entre les seves conviccions principals destaquen les "quatre nobles veritats" que va proclamar Buda. Primer, l'existència humana és sofriment; segon, l'origen del dolor es troba en el desig; tercer, l'abolició del desig comporta l'eradicació del patiment, i quart, el camí obert per Buda (camí dels vuit passos o camí del centre) durà a l'extinció del dolor o nirvana, que és la darrera finalitat de l'existència, i la que acaba amb la successió de reencarnacions i porta l'ésser humà a la il·luminació (bodhi) seguint l'exemple de Buda. Destaquem diferents corrents pràctics dins el budisme: el Mahayana, el Theravada, el budisme tibetà i el budisme zen. El corrent de Theravada (camí dels antics o petit vehicle) fa èmfasi en el fet que la il·luminació és una tasca personal i intransferible, i el seu ideal és l'arhat (l'assoliment del nirvana), alliberar-se de tot allò que lliga a l'existència. Corrent budista present a Laos, Sri Lanka i Cambotja. Un altre corrent majoritari posterior és el Mahayana (el gran vehicle), una pràctica budista que es presenta com una via d'il·luminació més oberta, l'ideal del qual s'anomena bodhisattva, i es basa en el fet que en el moment de la il·luminació en lloc d'accedir al nirvana, la persona es compadeix i posa la seva saviesa i virtut al servei de les altres persones per acompanyar-les en el seu alliberament. Dins el budisme Mahayana hi ha algunes varietats: el tibetà, el xinès (Xan) i el japonès (Zen). El corrent és present a l'Índia, el Tibet, la Xina, Taiwan, el Japó, Vietnam i Corea. Atesa la seva presència a Lleida, volem explicar que el budisme Zen reinterpreta el budisme Mahayana de manera que la meditació és considerada l'única via per arribar a la il·luminació i persegueix assolir el satori, un coneixement intuïtiu de la unitat de l'existència. Zazen és la pràctica de la meditació en postura asseguda. TEXTOS DE REFERÈNCIA El cànon budista està format per dos tipus de textos: els sutra i els shastra. Veure en versió PDF Crèdits © Ajuntament de Lleida | Pl. Paeria, 1 | 25007 Lleida
