Aquest lloc web utilitza cookies Als webs de l’Ajuntament de Barcelona s’utilitzen cookies majoritàriament amb finalitats tècniques. Si doneu el vostre consentiment, també usem cookies d’anàlisi per poder oferir-vos un servei millor. En molt poques ocasions s’instal·len cookies de màrqueting. Les cookies, pròpies o de tercers, ens permeten millorar el rendiment dels llocs web i recollir informació analítica per adequar-nos als vostres hàbits de navegació. Podeu seleccionar les preferències que creieu convenients, i acceptar la vostra selecció. Accepta la selecció Necessàries Preferències Estadístiques Màrqueting Més informació www.barcelona.cat Català Oficina d'Afers Religiosos Àrea de Cultura, Educació, Esports i Cicles de Vida Seguiu-nos: Instagram. Obre en una finestra nova QUI SOM TRADICIONS I FESTIVITATS EDUCACIÓ I FORMACIÓ PUBLICACIONS I RECURSOS ACTIVITATS DE L'OAR GRUPS DE DIÀLEG INTERRELIGIÓS Inici SIKHISME | Nagar Kirtan QUÈ ÉS EL SIKHISME? El sikhisme és una de les religions més joves, ja que té els orígens a finals del segle XV. Hi ha entre 23 i 25 milions de sikhs (sikh vol dir deixeble), que creuen en un únic Déu i que anomenen al seu llibre sagrat Guru Granth Sahib Ji. El fundador del sikhisme va ser Guru Nanak Dev Ji, que va establir una manera espiritual de viure basada en tres pilars: la meditació i recitació d’himnes (naam japnaa), el treball honrat al servei de la família i la comunitat (dharam di kirat karni), i la generositat acompanyada de la caritat (vand ke chaknaa). El sikhisme entén i practica la igualtat entre tots els humans, independentment de l’estatus social, color de pell, edat, gènere, etc. De manera que tots els sikhs porten el mateix cognom per eliminar el nivell de castes tradicional de l’Índia, als homes se’ls afegeix el cognom Singh (lleó) i a les dones el de Kaur (princesa). Practiquen l’hospitalitat, mostra d’això és que les portes dels seus llocs de culte (gurudwara) sempre estan obertes a tothom. Els sikhs són vegetarians perquè creuen en el respecte a la llibertat i la vida de tots els éssers vius, i no consumeixen tabac ni alcohol. No es tallen els cabells ni la barba, perquè respecten el curs de la naturalesa, i en el cas dels homes, porten un turbant, símbol d’identitat i compromís espiritual. QUI FOU GURU NANAK DEV JI? Guru Nanak Dev Ji va néixer l’any 1469 al Panjab, al nordoest de l’Índia. La comunitat sikh acostuma a celebrar el seu aniversari durant la lluna plena del vuitè mes (katak) del seu calendari, aproximadament entre octubre i novembre. Guru Nanak va predicar un missatge de germanor universal, rectitud, justícia i devoció a un Déu únic, dirigint-se a dones i homes de totes les castes indistintament. Tot i que les bases del sikhisme es van establir des dels seus inicis, el cos doctrinal es va anar forjant gràcies a les aportacions dels successors del fundador. Els sikhs, doncs, creuen que l’esperit de Nanak va anar passant d’un guru al següent “com la llum d’una làmpada, que n’il·lumina una altra sense decréixer” fins al guru final i perpetu, que no es tracta d’una persona sinó del llibre sagrat dels sikhs, el Guru Granth Sahib Ji. Les seves seguidores i els seus seguidores o deixebles s’anomenen sikhs. QUÈ ÉS NAGAR KIRTAN? El Nagar Kirtan és la celebració del naixement de Guru Nanak Dev Ji. La comunitat sikh acostuma a celebrar l’aniversari durant la lluna plena del vuitè mes del seu calendari, aproximadament entre octubre i novembre del calendari gregorià. Durant la celebració es porten a terme diverses activitats. Hi ha una processó del llibre sagrat Guru Granth Sahib Ji, que s’acompanya d’una demostració d’arts marcials sikhs amb espases (gatka), música amb instruments tradicionals (kirtan) i menjar vegetarià regional (langar). Durant el Nigar Kirtan la comunitat sikh llença flors i es vesteix amb robes elegants de molts colors que demostra la seva alegria i devoció. LA COMUNITAT SIKH A BARCELONA El 1995 es va obrir el primer temple sikh a Barcelona, majoritàriament format per persones provinents de la regió del Panjab (nord del Pakistan i l’Índia). La comunitat que organitza el Nagar Kirtan és l’associació Sikh Gurdwara Guru Darshan Sahib, al carrer Hospital. Podeu veure el vídeo de Nagar Kirtan del 2017 AQUÍ. Accessibilitat