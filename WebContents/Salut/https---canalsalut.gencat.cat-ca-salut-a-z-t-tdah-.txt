. Obre en una nova finestra. Contacte CA Cercador Canal Salut Inici Salut A-Z Vida saludable Sistema de salut Professionals Actualitat . Obre en una nova finestra. | Canal Salut Inici Salut A-Z T TDAH Trastorn per dèficit d'atenció i hiperactivitat (TDAH) El trastorn per dèficit d'atenció i hiperactivitat (TDAH) és un trastorn del neurodesenvolupament (relacionat amb la funció cerebral) que acostuma a aparèixer durant la infància i que es caracteritza per manca d'atenció, hiperactivitat i comportament impulsiu. Es tracta d'una malaltia crònica que produeix un gran impacte en la vida dels infants afectats, ja que pot comportar dificultats en diversos àmbits: Cognitiu. El TDAH influeix en el desenvolupament de les funcions executives, que són activitats mentals complexes i responsables de la planificació, l'organització i l'avaluació del comportament necessari per assolir objectius. Acadèmic. Els infants que pateixen aquest trastorn poden presentar baix rendiment escolar i dificultats d'aprenentatge per a la lectura, l'escriptura i el càlcul. Conductual. L'activitat motora i verbal excessiva i la dificultat per regular les emocions i controlar les accions poden comportar el desenvolupament de conductes problemàtiques. Emocional. Les persones afectades presenten dificultat en el maneig de les reaccions emocionals i en el reconeixement de les emocions dels altres. Sovint experimenten sentiments depressius, de desconfiança, inseguretat i baixa autoestima. Familiar. En molts casos els infants amb TDAH no responen a les recompenses ni als càstigs i tampoc no aprenen dels seus errors, fet que influeix en la relació que estableixen amb els pares. Social. Les dificultats d'interacció i la manca d'habilitats socials poden limitar l'establiment de les relacions interpersonals. Altres característiques del TDAH que afecten aquest àmbit són la interpretació incorrecta de les situacions socials i les dificultats per respectar les normes, els límits, les promeses, els secrets i els favors. Causes Tot i que no se'n coneix la causa exacta, es creu que el TDAH és fruit d'una combinació de factors cerebrals, genètics i altres, com ara la prematuritat. Símptomes Els símptomes del TDAH acostumen a aparèixer a partir dels 6 anys i es manifesten en tots els entorns, com ara la família o l'escola. Trastorns associats El TDAH pot coexistir amb altres trastorns, com ara el trastorn de conducta (TC), l'ansietat i la depressió, el trastorn bipolar i l'epilèpsia. Diagnòstic La detecció precoç del TDAH és clau per a una intervenció que ajudi l'infant a desenvolupar el seu potencial i la prevenció de possibles trastorns associats. Tractament Actualment el tractament del TDAH no és curatiu, sinó que té com a objectius millorar els símptomes i prevenir l'aparició d'altres trastorns associats. Enllaços d'interès Recull de recursos digitals sobre el TDAH per als infants afectats i les seves famílies. Recursos per a professionals Eines i recursos d'interès per a professionals sobre el maneig del TDAH. Destaquem Salut mental Altres trastorns mentals Alzheimer Ansietat Autisme Delírium Depressió Esquizofrènia Psicosi Síndrome de La Tourette Trastorn bipolar Trastorn obsessivocompulsiu (TOC) Trastorn límit de la personalitat Trastorn per estrès posttraumàtic (TEPT) Trastorns de la conducta alimentària (TCA) No el deixis caure en el pou del suïcidi Escolta'l i demana ajuda al 061 . Obre en una nova finestra. Segueix les xarxes socials de Salut Adreces i telèfons Cerca on pots registrar un document, quin és l’horari de la teva oficina d’atenció ciutadana més propera… Com t'atenem Pots contactar amb nosaltres mitjançant qualsevol dels següents canals de contacte X Salut (Twitter) . Obre en una nova finestra. Instagram Salut . Obre en una nova finestra. Facebook Salut . Obre en una nova finestra. 061 Salut Respon . Obre en una nova finestra. Oficines d’Atenció Ciutadana . Obre en una nova finestra. Oficines de registre . Obre en una nova finestra. Telèfons especialitzats . Obre en una nova finestra. Bústia de contacte . Obre en una nova finestra. Sobre el Canal Salut Sobre gencat Avís legal Accessibilitat Mapa web