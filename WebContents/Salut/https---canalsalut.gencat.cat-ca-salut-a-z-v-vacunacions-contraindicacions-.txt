. Obre en una nova finestra. Contacte CA Cercador Canal Salut Inici Salut A-Z Vida saludable Sistema de salut Professionals Actualitat . Obre en una nova finestra. | Canal Salut Inici Salut A-Z V Vacunacions Contraindicacions Contraindicacions de les vacunes La contraindicació en les vacunes significa que el risc de reaccions adverses que es pot produir quan s'administra la vacuna és superior al risc de patir la malaltia. Amb les vacunes actuals el nombre de reaccions adverses és molt reduït. Tot i així, existeixen contraindicacions, basades en consideracions teòriques, que en alguns casos no han estat confirmades. D'aquesta manera, el nombre de contraindicacions veritables és, a la pràctica, molt limitat. Contraindicacions generals Contraindicacions de les vacunes vives atenuades Contraindicacions generals Les contraindicacions més importants que cal assenyalar són: Malalties en fase aguda: les vacunes estan contraindicades quan es pateixen malalties greus o de gravetat mitjana en fase aguda, febril o no febril. Hipersensibilitat als components de la vacuna: les vacunes estan formades per substàncies que, potencialment, poden actuar com a al·lèrgens. Es pot tractar del mateix antigen vacunal, dels elements utilitzats en la preparació, ja siguin els antibiòtics, els conservants o altres components. Alteracions immunitàries: les immunodeficiències primàries (des del naixement) i les secundàries (adquirides), tant si són conseqüència d'una malaltia com si són causades pel tractament amb fàrmacs (com els corticoides o la radioteràpia) poden facilitar la multiplicació incontrolada de l'agent vacunal després de l'administració d'una vacuna atenuada. Aquest tipus de vacunes estan preparades amb microorganismes vius que han estat tractats perquè perdin virulència però que, alhora, puguin mantenir la capacitat de donar una resposta immunitària. La prematuritat no és una contraindicació per a la vacunació. De fet, els infants prematurs s'han de vacunar d'acord amb la seva edat cronològica. Pel que fa a l'edat avançada, no només no és contraindicació, sinó que algunes vacunes estan indicades per aquest grup de població, com per exemple l'antitetànica i l'antigripal. AMUNT Contraindicacions de les vacunes vives atenuades Com a norma general, els pacients que es troben en aquestes condicions no han de rebre vacunes vives atenuades: Embaràs i lactància: hi ha certes vacunes que s'aconsella que no siguin administrades durant l'embaràs pel risc hipotètic que poden causar al fetus. Administració d'immunoglobulines o productes que en continguin (plasma, transfusions sanguínies, productes hemàtics, entre d'altres): l'administració d'anticossos passius pot interferir la resposta immunitària de certes vacunes. Edat: l'edat pot condicionar la resposta a certes vacunes en funció del grau de desenvolupament de la resposta immunitària o de la presència d'anticossos materns. Immunosupressió: en immunodeficiències greus, les vacunes de microorganismes atenuats hi estan contraindicades. AMUNT Data d'actualització: 30.01.2023 No el deixis caure en el pou del suïcidi Escolta'l i demana ajuda al 061 . Obre en una nova finestra. Segueix les xarxes socials de Salut Adreces i telèfons Cerca on pots registrar un document, quin és l’horari de la teva oficina d’atenció ciutadana més propera… Com t'atenem Pots contactar amb nosaltres mitjançant qualsevol dels següents canals de contacte X Salut (Twitter) . Obre en una nova finestra. Instagram Salut . Obre en una nova finestra. Facebook Salut . Obre en una nova finestra. 061 Salut Respon . Obre en una nova finestra. Oficines d’Atenció Ciutadana . Obre en una nova finestra. Oficines de registre . Obre en una nova finestra. Telèfons especialitzats . Obre en una nova finestra. Bústia de contacte . Obre en una nova finestra. Sobre el Canal Salut Sobre gencat Avís legal Accessibilitat Mapa web