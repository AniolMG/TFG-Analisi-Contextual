CA INICIAR SESSIÓ QUI SOM CONSELLS DE SALUT MALALTIES I TRACTAMENTS PER AL CUIDADOR OBSERVATORI FAROS ACTIVITATS Inici Consells Salut Higiene i seguretat Com tractar les ferides en nens Like 0 Com tractar les ferides en nens Les ferides són lesions de la pell produïdes per abrasió, esquinç o tall. Són molt freqüents durant la infància per la pràctica esportiva i per les característiques del joc infantil, eminentment físic. Per això és important tenir unes nocions bàsiques de com tractar-les. La majoria de les ferides són superficials, no produeixen sagnat o, si n'hi ha, és escàs, i curen sense complicació al cap de pocs dies. Un exemple de lesió superficial són les esgarrapades o erosions que pateixen habitualment als genolls i colzes per caiguda o frecs amb el terra. Aquest tipus de lesions només necessiten de rentat diari amb aigua i sabó i desinfecció amb iode o clorhexidina fins que la ferida estigui en fase de crosta. Si el nen presenta dolor es li pot administrar ibuprofè o paracetamol com a analgèsics i, si hi ha inflamació, fred local (per exemple, amb gel embolicat en un drap). En altres casos pot tractar-se de ferides profundes. En elles es pot observar com la ferida presenta unes vores separades i sagna amb més facilitat que en les superficials. En aquest cas la principal actuació ha d'anar dirigida a aturar el sagnat. Per a això s'ha d'aplicar una gasa estèril (o si no es disposa d'ella, un drap o tovallola neta) i comprimir la ferida. Si el sagnat no s'atura i amara tota la gasa, s'han d'aplicar més gases sobre ella, sense retirar-la i continuar comprimint amb força fins que s'aturi el sagnat. Una altra mesura que pot ajudar a aturar el sagnat, si la ferida està localitzada en un dels membres, és elevar el mateix. L'aplicació d'un torniquet només està recomanada, com a última alternativa, en cas d'un sagnat molt abundant i el qual resulti impossible controlar mitjançant la compressió de la ferida. Ferides: quan anar a urgències És important acudir a un servei d'urgències en els casos següents: En les ferides profundes. En ferides que no deixen de sagnar. En ferides que afecten zones properes als ulls, per descartar afectació de la còrnia o de l'os de l'òrbita. En cas d'amputació d'una part del cos. En aquests casos, a més de detenir l'hemorràgia, és important col·locar la part tallada en una bossa de plàstic i trasportarla en gel o aigua freda a l'hospital. Si presenta signes d'inflamació aparatosos, hematomes grans, deformitat o incapacitat per utilitzar l'extremitat, en el cas que la ferida afecti a una d'elles. En qualsevol ferida, tan si ha hagut atenció mèdica com si no, és important vigilar els signes de complicació. La més freqüent és la infecció de la ferida, que es manifesta per persistència o empitjorament del dolor, enrogiment i inflamació de les vores de la ferida i supuració de la mateixa. Escrit per: Aquesta informació és de caràcter divulgatiu i no substitueix la tasca dels equips professionals de la salut. Si necessites ajuda, posa't en contacte amb el teu professional de referència. Publicació: 04/07/2016 Última modificació: 17/07/2023 Temes urgències · sang Continguts relacionats Article Hemorràgia nasal. Què fer si el teu fill sagna freqüentment pel nas? Encara que poden espantar una mica, les hemorràgies nassals en molt poques ocasions són motiu d’alarma. Habituals en els nens de 3 a 10 anys, les hemorràgies nassals sovint es detenen per sí soles i es poden tractar sense problemes a casa. Like 0 Article Sang a l'orina: a què es deu i què cal fer Si l'orina del teu fill conté sang, el més probable és que no es tracti de res important. Per estar segur, hauràs de portar-lo al pediatre, qui ho avaluarà i, en cas necessari, el tractarà. Like 3 Article Per què és important conèixer el teu grup sanguini si estàs embarassada Si no saps quin és el teu factor Rh i estàs embarassada, és important que iniciïs les teves visites prenatals el més aviat possible. Si la incompatibilitat Rh es detecta i es tracta al principi de l'embaràs, no genera cap problema a la mare ni al fetus. Like 2 En què et podem ajudar? Contacta amb nosaltres si tens qualsevol dubte o suggeriment. Et donarem resposta el més aviat possible. Escriu-nos L'Escola de Salut és una iniciativa de i és possible gràcies a: L'Escola de Salut SJD Contacte Informació legal Avís legal Política de privadesa Política de cookies Subscriu-te a la newsletter Subscriure-m'hi Segueix-nos La informació d'aquesta web és de carácter divulgatiu. En cap cas substitueix el criteri mèdic professional. Data d'última actualització: 04/2024 Llicència Tots els drets queden reservats. Aquesta obra està protegida sota la llicència Creative Commons Acreditació Barcelona 2024 © Hospital Sant Joan de Déu