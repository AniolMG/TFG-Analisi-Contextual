Aquest lloc web fa servir cookies pròpies i de tercers per millorar l’experiència de navegació, i oferir continguts i serveis d’interès. En continuar la navegació entenem que s’accepta la nostra política de cookies. Més informació D'acord www.barcelona.cat Català Escoles de música de Barcelona El portal dels serveis educatius per a la música Atencions als instruments de corda: violes de gamba i violoncels Els alumnes de Can Ponsic teniu la sort de poder disposar dels instruments de l’escola per un preu simbòlic, tenint en compte el valor real que tenen. Tant vosaltres com les vostres famílies heu de tractar-los amb la cura que es mereixen, així, els que van darrere vostre també podran disposar d’aquest privilegi. Per això hem fet una petita llista de consells que us poden ser d’utilitat: Després de tocar cal treure la pols de l’instrument i netejar la vara de l’arquet Destensar les cerres en desar l’arquet Endreçar sempre bé l’instrument després de tocar No s’han de posar mai els dits a les cerres ni a les cordes just per allà on passa l’arc L’arquet no pot quedar mai sol dins de la funda. En treure de la funda l’instrument sempre treure primer l’arquet i després l’instrument. En endreçar-lo, primer l’instrument i després l’arquet A casa cal endreçar l’instrument dins de la caixa o l’estoig en un racó protegit on no pugui rebre cap cop, lluny de corrents d’aire i on no li toqui el sol, i a l’hivern lluny de cap radiador o estufa En un assaig o en un concert, durant el descans, abans de començar i un cop s’ha acabat, l’instrument ha d’estar controlat en tot moment. Si no hi ha un racó del tot segur per deixar-lo, o no ens movem del seu costat, o ens l’enduem tota l’estona No deixeu mai l’instrument sol al cotxe, ni cinc minuts per anar a fer un petit encàrrec A casa, encara que sigui només per un moment, durant un descans, no deixeu mai l’instrument al mig del pas ni en una posició poc segura. Els cellos s’han de deixar sempre amb la pica amagada Si l’instrument va amb funda s’ha de vigilar en transportar-lo de no donar cops enlloc, especialment al pont i a les clavilles, ja que salten fàcilment Buscar sempre una superfície prou gran i a la vista per deixar l’instrument ajagut o bé un angle de parets o de mobles per tal que quedi més protegit i amb almenys tres punts de recolzament Anant en cotxe vigilar que no toqui el sol a l’instrument Si plou i la funda es mulla, en arribant comprovar que l’instrument és ben sec No dur els mai instruments en moto ni en bicicleta Tota la família ha de ser conscient que tant l’instrument com l’arc són fràgils i s’han de tractar amb molta cura Llengua Català Compartiu aquest contingut Institut Municipal d’Educació de Barcelona Contacte Queixes i suggeriments Avís legal Accessibilitat