CLASSES, CURSOS I TALLERS NOSALTRES CLASSE GRATUÏTA SERVEIS AL CANTANT BLOG CONTACTE Com projectar la veu mentre cantes Espai Coriveu Un comentari Segur que més d'una vegada durant el teu aprenentatge has dut al límit el teu aparell fonador, quelcom que a més a més de perjudicial per tu, és un sobreesforç que no et donarà els resultats esperats si el que desitges és cantar bé. La potència com a intèrpret no s'obté sotmetent les cordes vocals a un excés de tensió (el que comunment entenem com cridar), sinó fent servir les tècniques de cant apropiades per projectar la veu. Què és projectar la veu i en què et beneficia com a cantant? El concepte de la projecció de la veu sovint es confón amb cridar i, tot i que són aspectes molt diferents, s'entén que existeixi certa confusió. Quan es suggereix a una persona que parli o canti més alt, instintivament aquesta tendeix a fer un sobreesforç a l'aparell fonador que és conseqüència de la falta de tècnica vocal. Però el cert és que perquè la nostra veu se senti amb major claredat i definició no és necessària aquesta tensió, sinó una bona projecció del so cap a les zones de ressonància adequades. Així doncs, projectant la veu el que estem fent és una disposició òptima de totes les estructures de ressonància del nostre cos, que sense cap esforç ens permetrà amplificar qualsevol so que emetem. Si la projecció vocal té una importància fonamental entre les habilitats socials (per exemple, quan un orador es comunica amb la seva audiència), resulta igualment rellevant entre els qui es dediquen al cant de forma professional. Per què les veus dels cantants d'òpera s'escolten amb tanta força i claredat, fins i tot per sobre l'orquestra? El secret és trobar aquell punt en què la projecció de la veu i la ressonància vocal es troben en equilibri. Tècniques de cant per a projectar la teva veu de forma adequada Concentració, respiració i postura. Trobaràs milers d'exercicis amb els qualsmillorar la teva tècnica vocal, però l'esquema decantar bé sempre pren com a referència aquests tres conceptes. A partir d'ells també podem treballar els aspectes bàscis de la tècnica per aprendre a projectar la veu i desenvolupar una major potència a l'hora de cantar. Concentració És important que entenguis bé què és projectar la veu perquè els exercicis de respiració i postura siguin més efectius. El què passa amb la projecció del so és que l'aire és impulsat cap a les cavitats ressonadores frontals, maxil·lars, esfenoïdals i bucofaringees, i és en elles on la teva veu adquireix potència. Vols aprendre a localitzar-les? Els exercicis de brunzeig són genials per a això. Utilitza el fonema mmmm en diferents tons per sentir les vibracions a la cara. No et fixis tant en com sona al teu cap, sino al recorregut que segueixen aquestes vibracions. Respiració Cantar des del coll és una de les pràctiques més comuns que s'han de corregir en quan es comencen a rebre tècniques de cant professional. Una bona projecció del so té sempre el seu origen al diafragma, doncs únicament d'aquesta manera és possible regular la quantitat d'aire que es fa servir al alliberar cada respiració. Agafa aire pel nas, a poc a poc. La relaxació del cos és també molt important perquè puguis identificar quins són tots els elements que estàn intervenint en aquests exercicis. A l'inspirar, el diafragma s'obre i comences a notar que hi ha activitat als músculs de l'abdomen. Tapa un forat del nas i exhala lentament perquè el diafragma pugui prendre el control de la situació. Repeteix l'exercici alternant els orificis del nas i recorda que l'estomac ha de mantenir-se relaxat mentre inhales i exhales perquè aprenguis a controlar i enfortir el teu diafragma. Postura El poder de la teva veu també depèn molt de la posició del teu cos. Quan aprenguis a fer servir uns senzills trucs, podràs moure't amb més llibertat per l'escenari sense perdre ni una nota i sense quedar-te sense alè. De moment, per donar-li potència a les teves interpretacions has de practicar molt amb la teva postura estàtica. La millor posició perquè la teva veu soni enèrgica, el teu cos estigui relaxat, la teva respiració sigui l'adequada i per tant la projecció de la veu sigui l'òptima és aquella en la que et col·loques amb els peus oberts a l'alçada de les espatlles (un peu uns centímetres per davant de l'altre), les espatlles relaxades i els braços als laterals, lleugerament doblegats. La posició del cap també és important. La mandíbula ha d'estar lliure i els músculs de la cara relaxats. Pots escalfar davant d'un mirall fent ganyotes abans de cantar per assegurar-te de que durant l'execució et sentiràs còmode. I això és tot per avui, esperem que aquesta informació et resulti útil per aprendre com projectar la veu mentre cantes. Com sempre, estarem encantants de que ens preguntis sobre el que acabes de llegir, facis suggeriments o comentis aquest nou article. Ens veiem a classe! Comparteix Articles relacionats Una resposta Mery Sierralta diu: 27 Gener, 2019 en 10:08 PM Excel·lent. Em va encantar aquest article. Respondre Fes un comentari La seva adreça de correu electrònica no es publicarà. Els camps necessaris estan marcats * Comment * Name * Email * Website He llegit i accepto la política de privacitat. * DEMANA ARA LA TEVA PRIMERA CLASSE GRATUÏTA!! © 2023 ESPAI CORIVEU – CANT MODERN ESCOLA DE BARCELONA – CLASSES DE CANT – SERVEIS PER A CANTANTS CARRER DE MONTMANY, 17, 08012 BARCELONA – CORREU ELECTRÒNIC INFO@ESPAICORIVEU.COM – Tel. 644 21 82 81 AVÍS LEGAL POLÍTICA DE PRIVACITAT POLÍTICA DE COOKIES DISSENY WEB: BYTEWEB.ES