INICI AUDICIONS TALLERS CONCERTS MUSICALS RECURSOS CONTACTE Español LA VEU En aquest apartat tractarem de l’instrument més natural i primitiu de l’ésser humà i l’utilitza quan parla, crida, canta, etc. La veu està relacionada amb l’expressió de l’essència humana més profunda. A través de la veu es poden expressar més directament els pensaments. També és un canal d’alliberament de les emocions, dels sentiments, l’alegria, el riure, la tristesa, el plor, el dolor, etc. La veu té diferents registres. Es poden trobar dos tipus de veu: la masculina i les anomenades veus blanques (la femenina i la dels infants). Dintre de les veus femenines trobem: soprano, mezzosoprano i contralt. Dintre de les veus masculines trobem: contratenor, tenor, baríton i baix. Dintre de les veus blanques trobem: greus i agudes. La cançó, doncs, és música vocal que pot tenir o no un acompanyament instrumental. En altres casos, els menys, l’acompanyament el fan altres veus; en aquest cas és una cançó a cappella i polifònica. La cançó, per les seves característiques, té un paper essencial en l’educació musical a les escoles, fent grups corals i compartint la música d’altres companys a través de la seva veu. Opinions Engrescadora Combinar imatges amb els músics, així com la temàtica del cinema, i que els/les alumnes puguin participar els enganxa i els ho fa més proper Marta (Pins del Vallès) 26 maig, 2019 AUTÈNTICA! Ens ha encantat escoltar en directe el genial quintet de vent-metall! És una molt bona proposta perquè els infants puguin veure i escoltar de prop aquests instruments. És una audició didàctica, amena i participativa. Salut Musical! Xènia (Adela de Trenquelleon) 29 maig, 2019 ENVIA'NS LA TEVA OPINIÓ SOBRE LES AUDICIONS I TALLERS A continuació us detallem les nostres audicions destinades a la Veu La Veu Femenina Per a primària (cicle mitjà i superior) i secundària. Música: Arxiu d'Olga Miracle DESCARREGA’T LA GUIA DIDÀCTICA La soprano Olga Miracle i la pianaista Maria Neus Devesa ens faran una explicació detallada de les diferents veus femenines fent una descripció dels estils de música cantada i els tipus de veus. Els gèneres musicals que es tractaran amb interpretació en directe i exemples són: la música antiga, l'oratori, l'òpera el lied i el musical, fent un recorregut al llarg de la història. Per ordre cronòlògic, a l'audició s'explicarà la història de la música cantada en la cultura occidental amb obres de: Monteverdi, Händel, Mozart, Schubert/Schumann/Strauss, Puccini, Fauré, Toldrà i el musical de Broadway. La Veu Masculina Per a primària (cicle mitjà i superior) i secundària. Música: Arxiu de Ricard Torino DESCARREGA’T LA GUIA DIDÀCTICA Amb la versatilitat de Ricard Torino podrem escoltar tan la veu de tenor, baríton i baix. Ens explicarà les tesitures i timbres de cada veu. Com a exemples interpretarà diferents fragments tan d'òpera, lied, sarzuela i el musical on haurà d'utilitzar cada veu abans explicada. Aquest recital anirà acompanyat pel seu pianista Albert Fusté Vergés on tots dos faran un concert didàctic i adaptat per l'alumnat on podrà gaudir de les veus masculines. L'ordre cronològic també serà un eix important perquè l'alumne pugui veure l'evolució de la música vocal. La Veu i el Gospel Per a primària (cicle superior) i secundària. Música: Arxiu de Rocio Seligrat DESCARREGA’T LA GUIA DIDÀCTICA La veu és la nostra identitat, a través d’ella expressem les emocions, els desitjos, les necessitats... i fem música! Quatre veus ens portaran pel camí de la música gospel des del seus origens fins a l’actualitat, una música que neix sense partitures, fruit de la necessitat d’expressió i esperança. Parlarem de la veu i tots els seus registres i com la fem servir en aquest estil. Una audició dinàmica, participativa i molt divertida per escoltar però també fer servir la veu i cantar tots plegats. VEURE VÍDEO En el cas que no tingau lloc a la vostra escola disposem d’un auditori on podeu venir a escoltar els nostres espectacles. Veure el mapa Decora encara més la teva classe amb una agrupació clàssica com és el quintet de metall, també disposeu d’una fitxa per a què els vostres alumnes ho puguin treballar a la classe. LES NOSTRES AUDICIONS, DESCARREGA'T EL TRÍPTIC DESCARREGA’T EL PÒSTER I LA FITXA MÚSICA VÍDEOS GALERIA CALENDARI © 2018 - www.audicionsescolars.com | Todos los derechos reservados | Política de privacidad | Política de cookies | Diseño - El Cuartito Diseño