Cerca Crea un compte Inicia la sessió Contingut amaga Inici Composició Aplicabilitat dels factors Ús de l'anàlisi PEST amb altres models Referències Enllaços externs Anàlisi PESTEL 35 llengües Pàgina Discussió Mostra Modifica Mostra l'historial Eines L'anàlisi PEST (Anàlisi de factors Polítics, Econòmics, Socials i Tecnològics) descriu el marc dels factors macroambientals d'una empresa, utilitzat en l'exploració de factors com un component de la gestió estratègica. Alguns analistes afegeixen el factor legal i reordenen l'acrònim a SLEPT; si s'afegeix el factor ecològic s'expandeix a PESTEL o PESTLE, molt reconegut a Anglaterra.[1] El model s'ha fet estès encara més recentment a STEEPLE y STEEPLED, ja que s'hi han afegit factors ètics i demogràfics. És una part important de l'anàlisi externa en portar a terme una anàlisi estratègica o una investigació de mercat, ja que ofereix una visió general dels diferents factors macroambientals que l'empresa ha de tenir en compte. És una eina estratègica útil per entendre el creixement o decreixement del mercat, la posició del negoci, el potencial i la direcció de les operacions. La importància del creixement dels factors ecològics o ambientals en la primera dècada del segle xxi, ha donat lloc a la creació de negocis verds i va donar lloc a l'ús generalitzat d'una versió actualitzada del marc PEST. L'anàlisi STEER considera sistemàticament factors socioculturals, tecnològics, econòmics, ecològics i reglamentaris. Composició[modifica] L'anàlisi PEST bàsica inclou quatre factors: Els factors Polítics fan referència al grau d'intervenció del govern en l'economia. Específicament, els factors polítics inclouen àrees com polítiques d'impostos, lleis laborals, lleis ambientals, restriccions comercials, tarifes i estabilitat política. Els factors polítics també poden incloure béns i serveis que el govern vol proveis o necessita que li siguin proveïts (béns d'interès) i els que el govern no vol que li proveeixin (béns demeritats). A més el govern té una gran influència en la salut, l'educació i la infrastructura de la nació. Els factors Econòmics inclouen el creixement econòmic, taxes d'interès, tipus de canvi i les taxes d'inflació. Aquests factors tenen gran impacte sobre les operacions de les empreses i la presa de decisions. Per exemple, les taxes d'interès afecten el cost de capital de les empreses i, per tant, aquest afecta en la mesura que una empresa creix i s'expandeix. Els tipus de canvi afecten el cost d'exportació de béns, l'oferta i el preu de les mercaderies importades en una economia. Els factors Socials inclouen els aspectes culturals, la consciència de la salut, taxa de creixement de la població, distribució d'edats, nivell d'educació i un èmfasi en la seguretat. Les tendències en els factors socials afecten la demanda de productes d'una companyia i com aquesta companyia opera. Per exemple, l'envelliment de la població pot comportar una força de feina menor (incrementant el cost de ma d'obra). A més, les empreses haurien de canviar diverses estratègies de gestió per adaptar-se a aquestes tendències socials (reclutament de persones grans): Els factors Tecnològics inclouen aspectes com activitats d'investigació i desenvolupament, automatització de tasques, incentius tecnològics i el ritme dels canvis tecnològics. Poden determinar les barreres d'entrada, el nivell mínim de producció eficient i la influència de l'externalització de decisions. A més, els canvis tecnològics poden afectar els costos, la qualitat i donar lloc a la innovació. Si s'expandeix l'anàlisi a PESTLE o PESTEL : Els factors Legals inclouen les lleis contra la discriminació, lleis per al consumidor, llei antimonopoli, lleis de la salut i protecció. Aquests factors poden afectar com opera una empresa, els seus costos i la demanda dels seus productes o serveis. Els factors Ambientals inclouen aspectes ecològics i del medi ambient. Per exemple, els canvis que afecten el clima tenen impacte, especialment, en indústries com el turisme, la farmacèutica i companyies d'assegurances. A més, la preocupació creixent sobre les conseqüències del canvi climàtic afectten les operacions de les empreses i els productes que ofereixen on ambdós han provocat la creació de nous mercats i, així mateix, la disminució o desaparició dels que ja existien. Uns altres factors per a les noves tendències són: Els factors Demogràfics inclouen aspectse com el gènere, l'edat, l'ètnia, el coneixement d'idiomes, les discapacitats, la mobilitat, la propietat d'habitatge, la situació laboral, les creences o pràctiques religioses, la cultura i la tradició, els nivell de vida i el nivell d'ingressos. Factors Regulatoris inclouen aspectes com els actes parlamentaris i les regulacions associades, estàndards nacionals i internacionals, estatuts dels governs locals i mecanismes per a la supervisió i compliment dels actes. Aplicabilitat dels factors[modifica] Els factors d'aquest model poden variar en importància d'acord amb la indústria i els béns que una empresa produeixi. Per exemple, les empreses de consum i B2B (Business-to-Business) tendeixen a resultar més afectades pels factors socials, mentre que un contractista de defensa mundial tendiria a resultar més afectat per factors polítics. A més, factors que són més propensos a canviar en el futur o més rellevants per a una determinada empresa tindran més importància. Per exemple, una empresa que tingui un gran prèstec s'haurà de centrar més en els factors econòmics (especialment en les taxes d'interès). Així mateix, a empreses conglomerades que produeixen una àmplia gamma de productes (com ara Sony, Disney o BP) els pot resultar més útil analitzar un departament de la seva empresa a la vegada amb el model PESTEL de manera que així se centren el els factors específics d'interès per a cada departament. Una empresa també podria dividir en factors de rellevància geogràfica, local, nacional i/o global. Ús de l'anàlisi PEST amb altres models[modifica] Els factors PEST, combinats amb factors microambientals i conductors interns, es poden classificar com oportunitats i amenaces en l'anàlisi DAFO. Un mètode gràfic per a l'anàlisi PEST, anomenat ' PESTLEWeb ' ha estat desenvolupat a la "Henley Business School" (Regne Unit). Una investigació ha demostrat que els usuaris consideren que els diagrames PESTLEWeb són un mètode més lògic i convincent que l'anàlisi tradicional.[2][3] Referències[modifica] ↑ PESTLE analysis history and application Arxivat 2010-12-16 a Wayback Machine., CIPD. Retrieved 2009-10-21. ↑ «A Graphical Method for Exploring the Business Environment». Arxivat de l'original el 2015-03-19. [Consulta: 19 juny 2014]. ↑ «Is there a better way to analyse the business environment?». Arxivat de l'original el 2015-05-05. [Consulta: 19 juny 2014]. Enllaços externs[modifica] PEST analysis method and examples[Enllaç no actiu], Businessballs.com PESTLE analysis factsheet Arxivat 2010-12-16 a Wayback Machine., Chartered Institute of Personnel and Development (CIPD) An Introduction to PESTLE Analysis, Housing Industry Association of AustraliaArxivat 2013-07-17 a Wayback Machine. (HIA) Categoria: Empresa La pàgina va ser modificada per darrera vegada el 6 juny 2023 a les 04:57. El text està disponible sota la Llicència de Creative Commons Reconeixement i Compartir-Igual; es poden aplicar termes addicionals. Vegeu les Condicions d'ús. Wikipedia® (Viquipèdia™) és una marca registrada de Wikimedia Foundation, Inc. Política de privadesa Quant al projecte Viquipèdia Descàrrec de responsabilitat Codi de conducta Desenvolupadors Estadístiques Declaració de cookies Versió per a mòbils