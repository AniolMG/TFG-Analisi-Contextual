Cerca Crea un compte Inicia la sessió Contingut amaga Inici Antecedents del concepte Referències Cost d'oportunitat 50 llengües Pàgina Discussió Mostra Modifica Mostra l'historial Eines En economia, el cost d'oportunitat designa el cost de la inversió dels recursos disponibles, a una oportunitat econòmica, a costa de les inversions alternatives disponibles, o el valor de la millor opció no realitzada.[1] Si ens referim a la gestió, el cost d'oportunitat d'una inversió, és el cost de la no realització d'una inversió. Es mesura per la rendibilitat esperada dels fons invertits (o de l'assignació de la immobilització a altres utilitats, per exemple, el lloguer d'un terreny disponible). Aquest criteri és un dels utilitzats a les eleccions d'inversió. En principi, el rendiment és com a mínim igual al cost d'oportunitat. A les finances, es refereix a la rendibilitat que obtindria una inversió considerant el risc acceptat. Serveix per fer valoracions, contrastant el risc de les inversions o la immobilitat de l'actiu. A la macroeconomia, es tenen en compte els factors externs positius i negatius (externalitats), per establir el cost d'oportunitat complet. L'aplicació del concepte de cost d'oportunitat condueix a la recerca de tots els costos derivats de qualsevol decisió econòmica. La negligència d'aquest concepte ha conduït cap a sofismes econòmics com la paràbola del vidre trencat, descrit per Frédéric Bastiat. Antecedents del concepte[modifica] El cost d'oportunitat s'associa a una famosa controvèrsia d'inici del segle passat, quan els economistes anglesos, deixebles de Marshall, s'oposaven als economistes continentals del corrent neoaustríac en els següents punts: Per als anglesos, el cost era un concepte tècnic, la despesa necessària per a produir alguna cosa. Per als austríacs, el cost era el resultat de la demanda, ja que aquesta fixaria el nivell de producció, depenent de la disponibilitat dels compradors a pagar aquest cost. La demanda, supeditada a l'acció dels compradors seria, d'aquesta manera, la utilitat i no la tècnica que atorga cost a les coses. En aquest context, el concepte de cost d'oportunitat neoaustríac pretén arruïnar el concepte tecnològic del cost dels anglesos. El cost d'oportunitat seria aquell a què renuncia el comprador, en termes de disposició, acceptant pagar el cost de l'opció escollida. A la disputa s'hi van exposar més arguments, però els conceptes principals són els comentats. El més destacable del concepte, és que el cost d'oportunitat només tindria sentit si l'oportunitat fos fixa o limitada en el raonament. És a dir, si existeix un conflicte en la realització de múltiples inversions o accions, de forma simultània o consecutiva; que no es puguin realitzar sense haver d'escollir entre totes elles com a alternatives. El problema rauria a saber si existeixen coses fixes a una economia. Pel temps o l'espai disponibles, és cert, però seria suficient? L'opinió més estesa era que el cost d'oportunitat no podria trobar aplicació més enllà d'uns recursos limitats. Això va conduir a alguns economistes a limitar l'objecte de l'economia a situacions de recursos excepcionals (encara presents a tots els manuals d'economia). Perquè es desconeixen les conseqüències que podria comportar una ciència econòmica, que no tingués un límits fixos, fora del sistema econòmic, respecte a la disponibilitat dels béns. Referències[modifica] ↑ Mochón Morcillo, Francisco. Principios de economía (en castellà). Madrid: McGraw-Hill, 1995, p. 7. ISBN 84-481-0319-X. Registres d'autoritat GND (1) LCCN (1) Bases d'informació GEC (1) Categoria: Microeconomia La pàgina va ser modificada per darrera vegada el 12 gen 2024 a les 13:53. El text està disponible sota la Llicència de Creative Commons Reconeixement i Compartir-Igual; es poden aplicar termes addicionals. Vegeu les Condicions d'ús. Wikipedia® (Viquipèdia™) és una marca registrada de Wikimedia Foundation, Inc. Política de privadesa Quant al projecte Viquipèdia Descàrrec de responsabilitat Codi de conducta Desenvolupadors Estadístiques Declaració de cookies Versió per a mòbils