Skip to main content Print book Estats comptables de l'empresa: Anàlisi patrimonial i financera Site: Cursos IOC - Batxillerat Course: Economia de l'empresa (autoformació IOC) Book: Estats comptables de l'empresa: Anàlisi patrimonial i financera Printed by: Guest user Date: Monday, 1 April 2024, 5:52 PM Description Estats comptables de l'empresa: Anàlisi patrimonial i financera Table of contents 1. L'anàlisi dels estats comptables 2. L'anàlisi patrimonial 2.1. Finalitat de l'anàlisi patrimonial 2.2. El fons de maniobra 3. L'anàlisi financera 3.1. Anàlisi financera mitjançant el fons de maniobra 3.2. Anàlisi financera mitjançant ràtios 3.3. La tresoreria de l'empresa 1. L'anàlisi dels estats comptables Al tancament de cada exercici, la comptabilitat presenta una informació síntesi de la situació patrimonial, financera i econòmica de l'empresa. Aquesta informació, extreta dels comptes anuals, rep el nom d'estats comptables. L'estudi dels estats comptables d'una empresa es duu a terme amb l'objectiu d'aconseguir informació que tingui utilitat per als diferents agents econòmics relacionats amb ella. L'estudi dels estats comptables comprèn l'anàlisi del balanç de situació, del compte de pèrdues i guanys i d'altres documents comptables complementaris. Hi ha diferents agents econòmics relacionats amb l'empresa interessats en l'estudi dels estats comptables. A aquests agents se'ls coneix com grups d'interès o stakeholders. Els principals són els propietaris o accionistes, que volen conèixer l'estat de les seves inversions els administradors de l'empresa, que com a gestors volen saber el resultat dels seu treball els treballadors, ja que el seu lloc de treball depèn de la viabilitat de l'empresa inversors potencials, per saber si la seva inversió es presenta profitosa o no els clients, per saber la capacitat de l’empresa per cobrir les seves necessitats de productes els creditors en general, especialment bancs i als proveïdors per decidir la conveniència o no de concedir crèdits altres grups d'interès, com els auditors, administracions públiques, sindicats... És important tenir present la taula de sinònims de les masses patrimonials que vam veure a l'estudi del Balanç perquè per fer l’anàlisi dels estats comptables, la literatura comptable existent els utilitza indistintament. Taula de sinònims entre masses patrimonials ACTIU NO CORRENT = IMMOBILITZAT = ACTIU FIX ACTIU CORRENT = ACTIU CIRCULANT PATRIMONI NET = FONS PROPIS = PASSIU NO EXIGIBLE = NO EXIGIBLE PASSIU = EXIGIBLE = DEUTES PASSIU NO CORRENT = EXIGIBLE A LLARG TERMINI = DEUTES A LLARG TERMINI PASSIU CORRENT = PASSIU CIRCULANT = EXIGIBLE A CURT TERMINI = DEUTES A CURT TERMINI PASSIU FIX = RECURSOS PERMANENTS = PATRIMONI NET + PASSIU NO CORRENT 2. L'anàlisi patrimonial El patrimoni d’una empresa és el conjunt dels seus béns, drets i obligacions. Els béns i drets constitueixen l'actiu de l'empresa i les obligacions, el passiu. El net patrimonial és la diferència entre l’actiu i el passiu. El patrimoni de l'empresa queda representat, per tant, al seu Balanç. L'anàlisi patrimonial del balanç de situació té com a objectiu estudiar l'estructura i la composició del Balanç Aquesta anàlisi es pot fer des de dues perspectives: anàlisi estàtica: anàlisi en un moment determinat en un moment concret, sense comparacions. A la dreta, podem observar dues de les eines que es solen utilitzar per a fer l'anàlisi patrimonial: d'una banda la representació gràfica en forma de rectangles resulta molt intuïtiva i fàcil d'interpretar la representació gràfica es sol completar amb els percentatges que cada massa patrimonial representa sobre el total de l'Actiu o del Patrimoni net i Passiu anàlisi dinàmica: mitjançant comparacions en el temps, amb altres períodes. Aquesta anàlisi utilitza les mateixes eines, però per comparar l'estructura patrimonial en dos períodes, generalment consecutius, per tal d'analitzar els canvis en aquesta estructura (a l'exemple de la dreta, els canvis en la composició de l'Actiu) L'anàlisi dinàmica també consisteix en la comparació amb l'estructura patrimonial d'altres empreses, generalment del mateix sector d'activitat. 2.1. Finalitat de l'anàlisi patrimonial L'anàlisi patrimonial té com a finalitat verificar si la condició elemental d'equilibri patrimonial (Actiu = Patrimoni net + Passiu) es complementa amb altres condicions necessàries: Equilibri de l'estructura econòmica (l'Actiu): existència d'una proporció òptima entre les inversions fixes i les circulants. Equilibri de l'estructura financera (el Patrimoni net i el Passiu): existència d'una relació equilibrada entre passiu fix (no exigible + exigible a llarg termini) i passiu circulant (exigible a cur t termini). Correlacions patrimonials: correspondències necessàries entre recursos financers i inversions realitzades per al correcte funcionament de l'empresa. Cal assenyalar que les proporcions òptimes dels equilibris mencionats no són úniques, sinó que varien depenen del tipus d'empresa o del sector econòmic: per exemple, l'estructura econòmica d'una empresa industrial és molt diferent de la d'una empresa comercial. 2.2. El fons de maniobra Existeix un consens generalitzat sobre les condicions que permeten obtenir l'equilibri global entre l'origen dels recursos (fonts de finançament) i l'aplicació dels mateixos (inversions) L'equilibri patrimonial exigeix una correspondència entre l'exigibilitat de les fonts de finançament i la liquiditat de les inversions Així, Fonts de finançament Inversions Patrimoni net + Passiu no corrent (Recursos permanents, Passiu fix) ha de finançar Actiu no corrent (Actiu fix) Passiu corrent (Passiu circulant) ha de finançar Actiu corrent (Actiu circulant) El Patrimoni net i el Passiu no corrent han de ser suficients per finançar l'actiu no corrent i, per tant, el passiu corrent ha de finançar l'actiu corrent Sembla il·lògic finançar la compra d'un edifici (actiu no corrent) amb un préstec a curt termini (passiu corrent) perquè les inversions han de generar liquiditat per tornar les fonts de finançament que les possibiliten També seria il·lògic finançar una compra de mercaderies (actiu corrent) amb una emissió d'obligacions o amb una ampliació de capital (passius fixos) Ara bé, existeixen components de l'actiu corrent que per raons de prudència i altres poden ser considerats com a actiu no corrent o inversions fixes: - dintre de les Existències hi ha una part (l'estoc de seguretat) que s'ha de mantenir sempre per fer front a possibles desajustos de proveïment - dintre del Realitzable hi ha una fracció mínima (el crèdit mínim que es concedeix als clients) que sempre existeix per raons comercials - dintre del Disponible ha d'haver sempre un mínim necessari per fer front als pagaments immediats i als pagaments inesperats Per tant, redefinint l'equilibri d'una manera més ajustada i correcta, El Patrimoni net i el Passiu no corrent han de ser suficients per finançar l'actiu no corrent i aquells components de l'actiu corrent que tenen caràcter permanent D'això es desprèn que hi ha d'haver una part de l'actiu corrent finançat amb recursos permanents, per motius de seguretat i prudència. Aquesta part és coneguda com a Fons de maniobra, Fons de rotació, Capital corrent o Capital de treball El fons de maniobra és la part de l'actiu corrent (inversions a curt termini) que és finançada amb fons del patrimoni net i del passiu no corrent (recursos permanents) Analíticament, es calcula: Fons de maniobra = (Patrimoni net + Passiu no corrent) - Actiu no corrent (I) o, el que és el mateix, Fons de maniobra = Actiu corrent - Passiu Corrent (II) La primera expressió (I) ens ajuda a analitzar l'equilibri patrimonial: Els recursos permanents han de finançar tot l'actiu no corrent i una part de l'actiu corrent (el fons de maniobra). Per això, és condició d'equilibri patrimonial que el fons de maniobra sigui positiu. Situació d'equilibri patrimonial Situació de desequilibri patrimonial La segona expressió (II) ens servirà de guia en el següent capítol per analitzar l'equilibri financer. 3. L'anàlisi financera Els objectius de l'anàlisi financera són l'estudi de la liquiditat i de la solvència de l'empresa i la comprovació de si són suficients per pagar els seus deutes. La liquiditat és la capacitat que té l'empresa per convertir les seves inversions (actius) en mitjans de pagament totalment líquids (diners disponibles en caixa i bancs) Tots els actius són liquidables, és a dir, convertibles en diners líquids o disponibles. Lògicament, alguns actius són més líquids (estan més a prop de convertir-se en disponible) que altres, fins i tot alguns com els diners disponibles en caixa o en comptes bancaris a la vista, són ja mitjans líquids. Veiem alguns exemples, de menor a major grau de liquiditat: la maquinària d'una empresa industrial (actiu fix, immobilitzat o no corrent) és un actiu poc líquid, està temporalment lluny de convertir-se en diners. És veritat que es pot vendre i cobrar la venda avui mateix, però aquesta no és la finalitat de la maquinària: si es ven, amb quines eines produirà l'empresa? El procés de liquidació de l'immobilitzat en general, es va produint cada any quan el seu desgast (l'amortització) es va incorporant com un cost més del producte. Quan es cobren els productes venuts, s'estan liquidant els immobilitzats en la part corresponent. els productes acabats al magatzem (actiu corrent existències) són actius molt més líquids, estan més a prop de convertir-se en diners. Només cal vendre'ls i cobrar les vendes. I en aquest cas la venda sí que és la finalitat dels productes, de fet és al que es dedica l'empresa. els crèdits concedits a clients, per exemple a cobrar a 30 dies, són actius corrents (realitzable) als que només els queda aquest termini per convertir-se en diners. Són més líquids que les existències, perquè aquestes encara han de ser venudes. finalment, els diners disponibles a caixa i en comptes bancaris a la vista ja són actius líquids. L'estudi de la liquiditat és molt important, perquè l'empresa ha de tenir la capacitat per anar liquidant l'actiu (convertint-lo en disponible) a un ritme adequat per poder anar fent front als pagaments que van vencent. La solvència és la capacitat que té l'empresa per pagar els seus deutes amb la garantia de les seves inversions (actiu) Una empresa és solvent si el valor de liquidació del seu actiu és superior al total dels seus deutes (passiu exigible). Per a un creditor de l'empresa, el fet de saber que el seu crèdit està suficientment garantit pels actius (que es poden liquidar, si calgués), el fa tenir confiança en que cobrarà quan arribi el moment. En definitiva, té tranquil·litat en aquest sentit, perquè l'empresa és solvent. Per a l'anàlisi financera dels estats comptables es fan servir, fonamentalment, dos instruments: el fons de maniobra (explicat al capítol anterior) i les ràtios financeres. 3.1. Anàlisi financera mitjançant el fons de maniobra Per a l'anàlisi financera, resulta molt útil l'expressió (II) del fons de maniobra vista al capítol 2.2. del tema: Fons de maniobra = Actiu corrent - Passiu Corrent En termes financers, aquesta expressió ens diu que la liquidació de l'actiu corrent ha de proporcionar liquiditat suficient per poder fer front al pagament dels deutes més immediats (passiu corrent) En altres paraules, el ritme de liquidació de l'actiu corrent ha de ser adequat al ritme de venciment dels deutes a curt termini. Això exigeix que el Fons de maniobra sigui positiu. Que sigui una exigència no implica que sempre sigui així... En aquest sentit, ens podem trobar en diferents situacions financeres. Situació financera descripció conseqüència solució gràfica Estabilitat financera total Tot el finançament és propi i no hi ha deutes. Només es sol donar al moment de constitució de l'empresa. PN = AnC + AC P = 0 FM = AC L'estabilitat financera és total: ni la liquiditat ni la solvència són d'interès, perquè no hi ha deutes. No és una situació recomanable: - exigeix molt esforç financer dels propietaris, que han de finançar tot l'actiu amb les seves aportacions - es perden les oportunitats d'obtenir un moderat finançament aliè Endeutar-se moderadament utilitzant finançament aliè (préstecs bancaris, per exemple), sobretot si el cost d'aquest finançament és inferior a la rendibilitat que s'espera obtenir de les inversions Estabilitat financera normal Situació ideal en la que la liquidació de l'actiu corrent cobreix el pagament dels deutes a curt termini (passiu corrent) amb un marge de seguretat AC > PC FM > 0 Situació financera desitjable: difícilment tindrà problemes de liquiditat (només si no aconsegueix vendre les existències o si els clients no paguen quan toca) L'empresa és solvent ja que l'actiu és major que el passiu Només controlar: - que el ritme de liquidació de l'actiu corrent s'adapti al ritme de venciment del passiu corrent - que el volum del FM sigui apropiat a l'activitat de l'empresa, tampoc convé que sigui excessiu Suspensió de pagaments Desequilibri financer a curt termini: la liquidació de tot l'actiu corrent no cobriria el pagament dels deutes a curt termini (passiu corrent) AC <