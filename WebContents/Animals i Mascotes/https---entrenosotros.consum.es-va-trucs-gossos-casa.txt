benvingut fes-te'n soci web accessible Facebook Twitter Instagram Youtube Rss el magazine digital de Consum® ELS CINC DE FINESTRA OBERTA HUI MENGEM ESPECIALS TEMA DEL MES Trucs per a gossos a casa Has deixat la mascota sola a casa i quan has tornat l’has trobat destrossada? Et portem els millors trucs i remeis per a ensenyar el teu gos a cuidar la casa. MASCOTES COMPARTIX Twitter Facebook El dia que arriba a casa una mascota sol ser el més feliç de moltes famílies. Ens imaginem la vida amb el nostre company nou com una convivència divertida, harmoniosa i tranquil·la. I això sol ser així, però, a vegades, hi ha xicotetes “sorpreses” que venen de la pota del nostre gos. Encara que els gossos se solen adaptar ràpidament a la seua nova casa, a voltes poden sorgir conductes indesitjades que, si tenim un poquet de paciència i entenem l’animal, tenen solució. Com puc evitar que el meu gos s’orine en el sofà Les consultes més freqüents als etòlegs (professionals que estudien el comportament dels animals) tracten sobre com podem evitar que un gos adult faça pipí a casa, quins remeis casolans podem utilitzar perquè el gos no mossegue els mobles o com podem evitar que el gos rasque les parets. Per a evitar que un cadell faça pipí a casa, necessitem paciència per a educar-lo. Mentrestant, podem col·locar travessers o diaris per a acostumar-lo a fer pipí sempre al mateix lloc. Si el gos és adult, potser utilitzarà l’orina per a marcar el territori. Mentre intentem canviar eixa conducta, podem protegir els seus llocs “preferits” per a orinar, posant barreres infantils perquè no entre en determinades habitacions i evitar-nos el disgust. Una de les mesures més eficaces per a evitar que el gos adult faça pipí en el sofà, en altres mobles o a terra és utilitzar productes de neteja adequats. El lleixiu i l’amoníac estan prohibits, ja que l’olor els recorda la de l’orina i els atrau molt, i així aconseguiríem l’efecte contrari. Per a eliminar tot el rastre d’olor d’orina hem d’utilitzar detergents enzimàtics que es poden adquirir en un supermercat. Un altre remei que també elimina esta olor és netejar amb aigua i vinagre tant els mobles com el terra. Remeis casolans perquè el meu gos no mossegue els mobles Si el que volem és evitar que el nostre gos mossegue els mobles o rasque les parets, la primera mesura que podem prendre a casa és donar-li els seus joguets o mossegadors perquè s’entretinga. Un gos cansat mentalment és una garantia que no buscarà els nostres objectes de valor per a mossegar-los. Si la conducta persistix, a més d’estes barreres o de tancar la porta d’algunes de les habitacions per a delimitar l’àrea de moviment del gos, en el mercat també hi ha productes antimossegades específics per a gossos. Estos productes solen tindre un gust desagradable per als gossos; per tant, si n’arruixem els objectes, els mobles o les parets, els dissuadix del desig de mossegar-los. En el mercat també hi ha diferents productes, com ara collarets i ambientadors, que desprenen partícules relaxants, i els poden ajudar a estar més tranquils quan es queden sols a casa. Una altra idea és facilitar-los una cistella de transport o algun lloc a la casa que els faça d’efecte refugi per a acollir-se quan es troben insegurs. També et pot interessar Al·lèrgia en gossos: com hem de cuidar-los la pell, el pèl, els ulls i les orelles Sarna en gossos: símptomes i tipus Com es juga amb un gat: activitats per a jugar amb la teua mascota Llei de benestar animal: tot el que has de saber Mudança amb gats: consells per a superar-la Entre Nosotros és un magazine digital editat per Consum per a informar tots els socis, consumidors i amics sobre gastronomia, consells, actualitat, receptes i trucs útils. Una revista elaborada des de l’afecte, res ens faria més feliços que aconseguir que Entre Nosotros fóra un portal pròxim i útil. Magazine Equip editorial Versió impresa Legal Avís legal Condicions d'ús Condicions d'ús i privacitat particulars Política de privacitat Política de cookies Xarxes socials Tots els drets reservats Entrenosotros® by Consum®