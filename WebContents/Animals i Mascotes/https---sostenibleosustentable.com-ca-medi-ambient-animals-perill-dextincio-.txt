Vés al contingut
CAT
MEDI AMBIENT
SOCIETAT
ECONOMIA
Directori
Animals en Perill d’Extinció que Trobaràs a Faltar

Actualitzat el 2 de maig de 2023
Més de 32.000 espècies, incloent-hi vegetals, estan en perill d’extinció i algunes les trobaràs a faltar. El titular sembla graciós, però no ho és. Més de cinc mil espècies d’animals es troben amenaçades actualment. Quins animals estan en perill d’extinció a Europa? Espècies invasores de manera accidental o intencionada alteren la cadena tròfica. Podria ser l’espècie humana la propera a extingir?
Índex
1 Què és una Espècie en Perill d’Extinció?
1.1 Les 9 Categories del Baròmetre:
2 Les espècies amenaçades a escala mundial
3 La Unió Internacional per a la Conservació de la Naturalesa
4 La Llista Vermella de la UICN
4.1 Animals que estan en perill d’extinció per famílies:
5 Espècies increïbles en Perill Crític d’Extinció: Exemples 2023
5.1 Camaleó de Tarzan
5.2 Tauró Martell Comú
5.3 Tortuga Angonoka
5.4 Os Rentador de Cozumel
5.5 Marmota de Vancouver
5.6 Pangolí Malai
5.7 Iguana del Carib
5.8 Anguila Europea
5.9 Taràntula Blava
5.10 Macaco Negre de Sulawesi
6 Animals en Via d’Extinció i Vulnerables a Europa 2023
6.1 En perill crític (CR):
6.2 Foca Monjo del Mediterrani
6.3 Llangardaix Gegant de la Gomera
6.4 Llagosta Pal de Palma
6.5 En Perill (EN):
6.6 Linx Ibèric
6.7 Sargantana Pallaresa
6.8 Vulnerable (VU):
6.9 Ferreret Balear
6.10 Os Bru dels Pirineus
6.11 Mantis Nana
6.12 Àguila Imperial Ibèrica
7 Les Cinc Grans Extincions Massives del Planeta Terra
8 Llista d’espècies d’animals extints prop de Catalunya
8.1 Espècies animals que s’han extingit recentment
9 Llibres sobre animals en perill d’extinció
9.1 Animals que cal protegir
9.2 El llibre fascinant dels animals extingits
Què és una Espècie en Perill d’Extinció?
Quan algunes espècies d’animals o vegetals corren el risc de desaparèixer perquè queden pocs membres o unitats, se’ls denomina en perill d’extinció. Les causes poden ser naturals, pel clima o per culpa de l’acció de l’home. Hi ha diferents nivells, segons la gravetat.
Les 9 Categories del Baròmetre:
Extinta (EX)
Extinta en estat silvestre (EW)
En perill crític (CR)
En perill (EN)
Vulnerable (VU)
Gairebé amenaçada (NT)
Preocupació menor (LC)
Dades insuficients (DD)
No avaluat (NE)
S’anomena espècies amenaçades a la suma de les espècies vulnerables (VU), en perill d’extinció (EN) i en perill crític d’extinció (CR).
Les espècies amenaçades a escala mundial
L’activitat humana i la desforestació tenen un impacte negatiu sobre la biodiversitat. Cada dia més espècies corren el risc de desaparèixer en l’actualitat.
Quan pensem en animals en perill d’extinció, el primer que ens ve al cap és l’os polar de l’Àrtic. Actualment està classificat com a espècie vulnerable, com els coales. Els amfibis, com gripaus, granotes i salamandres, podrien ser les primeres espècies a desaparèixer, sobretot a la Mediterrània. El declivi massiu de la població d’amfibis posa en risc la biodiversitat global.
Cal prioritzar els esforços en la conservació d’espècies amenaçades, ja que sembla impossible salvar a totes. Quan el canvi climàtic comenci a enfonsar ciutats costaneres sota el mar ja serà massa tard. L’espècie humana pot extingir-se en poques dècades, encara que sembli impossible. També ens semblava impossible una pandèmia com la Covid-19.
Et pot interessar: Sostenible o Sustentable, Quina diferència hi ha?
La Unió Internacional per a la Conservació de la Naturalesa
La Unió Internacional per a la Conservació de la Natura UICN és l’autoritat mundial sobre l’estat del món natural i les mesures necessàries per salvaguardar-lo. Ajuden a la societat a conservar la diversitat i assegurar un ús sostenible dels recursos naturals. Treballa activament en la promoció de l’Objectiu 11 d’Aichi sobre espècies amenaçades. És l’autoritat mundial que decideix les mesures necessàries en els Parcs Nacionals.
La Llista Vermella de la UICN
La Llista Vermella de la UICN, també anomenat Llibre Vermell, és el baròmetre de vida més complet, la font d’informació més exhaustiva del món sobre l’estat global de conservació d’espècies d’animals, fongs i plantes.
Animals que estan en perill d’extinció per famílies:
41% dels amfibis
34% de les coníferes
33% dels esculls de coral
30% dels taurons i ratlles
28% dels crustacis seleccionats
26% dels mamífers
14% de les aus
Espècies increïbles en Perill Crític d’Extinció: Exemples 2023
Aquesta és la nostra selecció d’animals que estan en via d’extinció (espècies en Perill Crític) i que potser els trobaràs a faltar.
Camaleó de Tarzan
Camaleó de Tarzan (Calumma Tarzan), és una espècie de llangardaix de la família Chamaeleonidae de Madagascar. Es presumeix que la població està disminuint i severament fragmentada.
Tauró Martell Comú
El tauró martell comú (sphyrna lewini) pateix un continu declivi d’individus madurs.
Tortuga Angonoka
La tortuga angonoka (Astrochelys yniphora) és una tortuga Cryptodira de nord-est de Madagascar. Aquesta espècie té una distribució molt petita.
Os Rentador de Cozumel
L’os rentador de Cozumel (Procyon pygmaeus) és una espècie de mamífer carnívor de l’illa de Cozumel davant de la costa de la península de Yucatán de Mèxic.
Marmota de Vancouver
La marmota de Vancouver (Marmota vancouverensis) és una espècie de rosegador esciüromorf de la família Sciuridae endèmica de les terres més altes de l’illa de Vancouver al Canadà.
Pangolí Malai
El pangolí malai (Manis javanica) és una espècie de mamífer pholidota de la família dels mànids del Sud-est Asiàtic.
Iguana del Carib
La iguana del Carib (Iguana delicatissima), també iguana antillana o iguana de les Antilles Menors és una espècie d’iguànid.
Anguila Europea
L’anguila, anguila cabot o anguila cabotera (Anguilla anguila) és una espècie de peix molt comú al nord de l’oceà Atlàntic i a tots els mars del continent europeu.
Taràntula Blava
La taràntula blava (Poecilotheria metallica) és una espècie de taràntula de color blau metàl·lic brillant. Viu al centre sud de l’Índia. Molt bonica, però no vull trobar-me-la.
Macaco Negre de Sulawesi
El macaco negre de Sulawesi (Macaca nigra) és una espècie de primat catarrí de la família Cercopithecidae endèmica de les selves de nord de l’illa indonèsia de Cèlebes i illes adjacents.
Animals en Via d’Extinció i Vulnerables a Europa 2023
Selecció d’alguns animals que estan en via d’extinció al Sud-Oest d’Europa i que potser els trobaràs a faltar.
En perill crític (CR):
Foca Monjo del Mediterrani
La foca monjo del Mediterrani, també coneguda com a foca mediterrània, foca caputxina, foca frare, llop marí, bou marí, vaca marina, vedell marí o vell marí (Monachus monachus) és una espècie de mamífer pinnípede de la família dels fòcids. El 2015 s’estima que sobreviuen menys de 700 individus.
Llangardaix Gegant de la Gomera
El llangardaix gegant de la Gomera (Gallotia bravoana) és una espècie de llangardaix endèmica de l’illa de la Gomera, a les Illes Canàries.
Llagosta Pal de Palma
Llagosta pal de Palma (Acrostira euphorbiae) viu a l’illa de La Palma a les Illes Canàries.
En Perill (EN):
Linx Ibèric
El linx ibèric (Lynx pardinus) és una espècie de mamífer carnívor de la família Felidae, endèmic de la Península Ibèrica.
Sargantana Pallaresa
La sargantana pallaresa (Iberolacerta aurelioi) es troba en una petita àrea a més de 2000m d’alçada (Pica d’Estats, Mont-roig i Coma Pedrosa-Tristaina-Serrera) entre Catalunya, Andorra i França.
Vulnerable (VU):
Ferreret Balear
El ferreret Balear (Alytes muletensis) és un petit anur de la família Alytidae endèmic de les Balears, concretament de l’illa de Mallorca. És molt simpàtic.
Os Bru dels Pirineus
L’os bru (Ursus arctos) encara que té un risc baix a la resta del planeta, va estar a la vora de l’extinció als Pirineus. Des de 1996 es treballa en la reintroducció i s’estima que actualment viuen més de 60 exemplars adults. L’os bru mediterrani i pirinenc està catalogat com a vulnerable segons la llista vermella.
Mantis Nana
Mantis nana (Ameles limbata) és una espècie de mantis de la família Mantidae de les Illes Canàries.
Àguila Imperial Ibèrica
L’àguila imperial ibèrica (Aquila adalberti) és una espècie d’au falconiforme de la família Accipitridae. És una de les aus endèmiques de la península Ibèrica.
Si vols conèixer més, aquí tens la llista d’espècies completa.
Les Cinc Grans Extincions Massives del Planeta Terra
Cinc catàstrofes d’immensa envergadura han ocorregut al nostre planeta que van comportar extincions massives.
Extinció entre l’Ordovicià i el Silurià. Fa uns 440-445 milions d’anys.
Extinció del Devonià. Fa entre 360 i 375 milions d’anys.
Extinció entre el Permià i el Triàsic. Fa uns 250-252 milions d’anys.
Extinció entre el Triàsic i el Juràssic. Fa uns 200-210 milions d’anys.
Extinció entre el Cretaci i Terciari. Fa uns 65-66 milions d’anys.
Actualment podríem trobar-nos davant la sisena extinció, posant en risc la supervivència de molts éssers vius segons els científics del Medi Ambient. Podria ser per culpa dels humans? La nostra espècie també és candidata a l’extinció.
Llista d’espècies d’animals extints prop de Catalunya
Aquesta és la llista dels animals extingits a la península Ibèrica i França segons la llista vermella (2021).
Espècies animals que s’han extingit recentment
Escarabat de terra, Calathus extensicollis
Garsa de mar canari, garsa de mar canària
Mol·lusc, Islamia Ateni
Caragol terrestre, Leiostyla lamellosa
Peix de riu, Coregonus fera
Mantis, Pseudoyersinia brevipennis
Corégon morrut, Coregonus oxyrinchus
Peix de llac, coregonus bezola
Peix de llac, Coregonus hiemalis
Caragol, Bythinella gibbosa
Pika sarda, Prolagus sardus
Escarabat, Siettitia balsetensis
Llibres sobre animals en perill d’extinció
Animals que cal protegir
Autor: Pascale Hédelin
Editorial: COMBEL
ISBN: 9788491018711
Data publicació: Setembre 2022

Abacus
Casa del Llibre
Amazon
El llibre fascinant dels animals extingits
Autor: Cristina Banfi
Editorial: VICENS VIVES
ISBN: 9788468271170
Data publicació: Abril 2020

Abacus
Casa del Llibre
Amazon
Comparteix!
Quim Gutiérrez Villach
Fundador de @ViuLogic i emprenedor social a la recerca de la sostenibilitat. Disseny web d'impacte positiu. Escric sobre desenvolupament sostenible, canvi climàtic, medi ambient, economia verda, alimentació, energia renovable, responsabilitat social corporativa, Planeta Terra, reciclatge i consum responsable. M'agrada la natura, el mar, la muntanya, el silenci. Els meus interessos, alimentació, cuina, teatre, i vida saludable.
Més sobre mí
4 comentaris a “Animals en Perill d’Extinció que Trobaràs a Faltar”
zac
9 novembre 2020 a les 19:17
Per la nostra culpa estem matant els animals. Si no reaccionem ara, no existiran i perdrem els animals que ens agraden.
Respon
Quim Gutiérrez Villach
9 novembre 2020 a les 20:15
Gràcies Zac pel teu comentari.
Respon
Gloria Sastre
2 abril 2021 a les 9:02
Vivim a l’Edèn, pero no som éssers intel·ligents, som una plaga immensa de llagostes, grasses i brutes que s’ho mengen tot i que es barallen entre elles per més i més. Creiem que ens ho mereixem tot. Competim amb el mar, per agafar més i més cada dia, i anem guanyant una lluita salvatge. El dia que guanyem, ho haurem perdut tot. Fins que ja no hi haurà res a salvar, i ja no tindrem Edèn. Hem de salvar el mar, per salvar l’aire i per salvar la vida.
Començant per deixar de menjar peix.
Respon
Gloria Sastre
2 abril 2021 a les 9:13
L’autèntic perill d’extinció està al mar i ens queda poc temps.
Són més de 93 milions de tones de captures a l’any. Segons l’Organització per a l’Agricultura i l’Alimentació (FAO), tres de cada quatre espècies amb valor comercial ja estan afectades per la sobrepesca i, el que és pitjor, encara no se sap quant trigaran a recuperar-se. En aquest sentit, un estudi publicat fa alguns anys per la revista Science donava resposta a aquesta incògnita: si no es reverteix la situació, el 2050 hauran desaparegut la major part d’espècies que avui es consumeixen.
Respon
Feu un comentari
Desa el meu nom, correu electrònic i lloc web en aquest navegador per a la pròxima vegada que comenti.
Articles relacionats
Què és i Quin és l’Estat Actual de la Capa d’Ozó
Fa anys que es parla d'una estabilització o d'una millora de la capa d'ozó. Quin és l'estat actual? Quina és la definició de la capa d'ozó? Quins són els gasos ...
Sostenible o Sustentable, Quina diferència hi ha?
¿Sostenible o sustentable? Cada dia són més habituals aquests conceptes, però hi ha alguna diferència? Volem sortir de dubtes d'una vegada per totes. Si es busca informació, la confusió i ...
Desforestació: Causes, Conseqüències i Solucions
La desforestació és una pràctica que implica l'eliminació de boscos i la conversió d'àrees boscoses a terres per a l'agricultura, la ramaderia, la mineria i altres activitats humanes. Tot i ...
Pèrdua de biodiversitat: Causes i solucions per conservar espècies
La biodiversitat està disminuint a un ritme alarmant a causa de les activitats humanes. La pèrdua d'hàbitats, la contaminació, la sobreexplotació de recursos naturals i el canvi climàtic són algunes ...
15 Llibres recomanats sobre Sostenibilitat i Ecologia
Aquesta és una recopilació dels millors llibres sobre la sostenibilitat, el medi ambient i el desenvolupament sostenible. Són llibres referents per llegir, regalar, aprofundir i entendre tot allò relacionat amb ...
Què és la Petjada Ecològica?
La petjada ecològica és un terme que necessita més difusió, per generar consciència en sostenibilitat. Els nostres hàbits de consum tenen un impacte ambiental que no veiem. Quants planetes necessitaríem ...
Els Parcs Nacionals Són Espais Protegits
Classificació dels espais protegits. Quins són els Parcs Nacionals a Espanya i a Catalunya? Qui en té cura? On són? Com preservar-los? Per què protegir-los? On comprar entrades? Com funcionen? ...
Què és la Contaminació Ambiental? Causes i Conseqüències
En els últims anys, cada vegada són més les organitzacions i governs que dirigeixen les seves polítiques i accions a la mitigació de la contaminació ambiental. Desenvolupen accions sostenibles i ...
Què és la pluja àcida? Causes i conseqüències
La pluja àcida és un dels problemes ambientals més coneguts i temuts. És un fenomen que es produeix quan els gasos contaminants, especialment els òxids de sofre i nitrogen, reaccionen ...
L’agricultura regenerativa: Regeneració del sòl
L'agricultura regenerativa és un enfocament innovador per a la producció d'aliments saludables basat en la regeneració de la fertilitat del sòl. A través de pràctiques sostenibles com la rotació de ...

Subscriu-te al nostre butlletí
Uneix-te a la nostra comunitat



Qui sóc
Mapa del lloc web
Avís legal
Contacte
Blog
© 2024 Sostenible o Sustentable