Anuncia't al Descobrir
SUBSCRIU-T'HI
Descobrir.cat
EL TEU PAÍS COM MAI NO L'HAS VIST
ENTRA NEWSLETTER BOTIGA
CONCURSOS
EXPERIÈNCIES
REVISTA
AMB NENS+ DESCOBRIR
OFERTA ESPECIAL -35%
SUBSCRIU-T'HI ARA I GAUDEIX TOT UN ANY D'UN DESCOMPTE ÚNIC!
Pàgina d'inici
Notícies
6 parcs d'animals en semillibertat
6 parcs d'animals en semillibertat
Cansats de veure els animals a la tele o en fotografies d'Instagram?  Us oferim sis propostes "bestials" per gaudir dels animals com si estiguessin al seu hàbitat natural: des dels parcs de fauna autòctona del Pirineu fins als centres especialitzats en aus rapinyaires. Gaudiu-los!
Bernat Calbetó (autor del blog 'Els dissabtes amb l'àvia Pikler') - Dijous, 12 de març de 2020
FACEBOOK
TWITTER
GOOGLE PLUS
IMPRIMEIX
ENVIA-HO A UN AMIC
MÉS
Molló Parc
Un ós al Molló Parc
Al municipi de Molló, a la comarca del Ripollès, trobem Molló Parc, un centre de fauna situat enmig d’un bosc on els animals viuen en règim de semillibertat. Seguint el recorregut indicat caminareu entre animals autòctons de les muntanyes dels Pirineus, com cérvols, daines i cabirols; veureu com s’alimenten i descansen els animals, com es relacionen entre ells, com juguen i tenen cura de les cries. També podreu observar muflons, óssos i isards, així com donar menjar a les marmotes o a les cabres de la granja. Al llarg del recorregut podreu apreciar la flora de l’entorn i gaudir dels verds prats mentre feu un pícnic o remulleu els peus a les aigües gèlides del Ritort.
Cim d'Àligues
Un mussol observa els espectadors durant una sessió de vol al Cim d'Àligues
Heu vist mai volar una àliga a tocar dels vostres caps? Aquesta i moltes altres sensacions són les que podreu experimentar al Cim d’Àligues, un centre especialitzat en aus rapinyaires que organitza diverses activitats amb l’objectiu de donar a conèixer les particularitats d’aquests ocells als visitants. La sessió de vol i la visita guiada a la zona d’aus són les dues activitats principals del Cim d’Àligues. Situats en unes grades a l’aire lliure, dalt d’una cinglera, els observareu de ben a prop: fent vols de puny a puny dels cuidadors, volant per sobre els nostres caps, o bé allunyant-se cap a la vall que ens queda al davant. Un petit bosquet on passejar, àrees de pícnic i un restaurant completen l’oferta d’aquest petit tresor del Vallès Oriental.
Parc d'Animals dels Angles
Un nen gaudint de la visita al Parc dels AnglesCecília Lorenzo
Us proposem fer un petit safari pels boscos del pla del Mir, al Capcir, on descobrireu fins a 12 espècies d’animals típiques del Pirineu. Al Parc d'Animals dels Angles, cérvols, muflons, isards, marmotes, óssos, bisons, rens, llops i daines ens esperen a cada pas, en un recorregut de tres quilòmetres i mig entre boscos d’avets, prats i rierols. A més d’observar els animals en el seu hàbitat, podreu aprendre com són les seves petjades gràcies als plafons amb mostres de cada espècie que trobareu al llarg del recorregut. El parc disposa de cinc zones de pícnic, amb taules i bancs, on podeu descansar i menjar.

Aran Park
Cérvols a l'Aran Park
Al parc de fauna salvatge Aran Park, situat a Eth Portilhon, a la Vall d’Aran, hi trobareu una bona representació d’espècies d’animals autòctons del Pirineu. El parc, que defuig de la idea de zoològic, pretén ser una àrea educativa per donar a conèixer la fauna i la flora de la Vall d’Aran. Al llarg del recorregut podreu observar animals en semillibertat com óssos, llops, cérvols, linxs, cabirols, daines i isards. Els més petits gaudiran d’allò més mentre donen menjar a les marmotes o a les cabres de la granja. Les instal·lacions inclouen un centre d’interpretació, una botiga, una aula d’aprenentatge, un restaurant i una àrea de pícnic.
Zoo del Pirineu
Stania Kuspertova, la fundadora del Zoo del Pirineu, amb una geneta
En aquest centre d’exhibició, situat al municipi d’Odèn, al Solsonès, hi podreu contemplar de ben a prop una quarantena d’aus rapinyaires com el duc, l’òliba, el gamarús, el falcó pelegrí, l’àliga daurada i el xoriguer comú. També hi trobareu mamífers autòctons com la guineu o la marta.

El plat fort del Zoo del Pirineu són les exhibicions de vol lliure d’aus rapinyaires, que es desenvolupen en un amfiteatre a l’aire lliure enclavat sota les parets de la roca Canalda. Podreu observar des del batec ràpid i planer del vol xoriguer fins al poderós vol del falcó, passant per la majestuositat del duc o el vol sigil·lós de l’àliga. Una altra opció és la visita guiada als aviaris, on podreu acostar-vos a l’univers de les aus i conèixer algunes de les espècies autòctones de casa nostra, des del seu hàbitat fins als seus costums.

MónNatura Pirineus
La fauna a MónNatura Pirineus
Gats fers, guineus, teixons, isards, linxs, cabirols... La fauna salvatge dels Pirineus és espectacular. Una manera d'apropar-se a les espècies més representatives és fent una visita a MónNatura Pirineus, un espai integrat en el medi on, de la mà d'un tècnic de fauna, podreu conèixer els principals trets biològics de les espècies que acull el centre: marta, fagina, geneta, trencalòs, gat fer, guineu, teixó, isard, cabirol i linx.
Enllaços relacionats
Blog 'Els dissabtes amb l'àvia Pikler'
T'ha agradat aquesta proposta? Si la resposta és sí, has de saber que a la revista en trobaràs més i diferents. Per això t'animem a subscriure't a DESCOBRIR, si és que encara no ho has fet.
Volem créixer i volem fer-ho amb tu.
Subscriu-t'hi
En vols més?
Inscriu-te al newsletter de DESCOBRIR i uneix-­te a la nostra gran família. Ja som més de 36.000
El teu e-mail...*
Accepto el tractament de les meves dades personals de conformitat amb la política de privacitat
El més vist
5 llocs per gaudir d’un bany termal al Pirineu
7 rutes imprescindibles en família
10 carnavals singulars dels Països Catalans
Escapada hivernal a la Vall de Boí
10 zones humides de Catalunya que cal conèixer
REVISTA
SUBSCRIU-T'HI
NÚMEROS ENDARRERITS
SECCIONS
EXPERIÈNCIES AGENDA RUTES I ESCAPADES GALERIES D'IMATGES NOTÍCIES
SOBRE NOSALTRES
QUI SOM
POLÍTICA DE PRIVACITAT
POLÍTICA DE COOKIES
AVÍS LEGAL
POLÍTICA DE DENÚNCIES
INSCRIU-TE AL NEWSLETTER
El teu e-mail*
Accepto el tractament de les meves dades personals de conformitat amb la POLÍTICA DE PRIVACITAT
CONCURSOS
ABACUS COOPERATIVA. TOTS ELS DRETS RESERVATS. C. PERÚ, 186. 08020. BARCELONA.
AMB LA COL·LABORACIÓ DE GENERALITAT DE CATALUNYA. DEPARTAMENT DE PRESIDÈNCIA.