LA RUTA DE LA TEVA VIDA PROTEGEIX-TE A TU I ALS TEUS SER JOVE I ESTALVIAR ÉS POSSIBLE REDUEIX ELS TEUS IMPOSTOS RENDIBILITZA ELS TEUS ESTALVIS ASSEGURA LA TEVA JUBILACIÓ GAUDEIX DE LA TEVA JUBILACIÓ SER JOVE I ESTALVIAR ÉS POSSIBLE Consells per estalviar viatjant JULIOL 27, 2022 6 MIN Escrit per VidaCaixa Llistat de contingut Tria bé les dates del viatge Barreja les companyies Economitza en equipatge Estalvia en allotjament Compte amb els àpats Recapitulant Estàs preparant el teu proper viatge o ja penses en destinacions per a les teves vacances d’estiu? Viatjar és una de les nostres aficions preferides, però també una de les més cares: mitjans de transport, allotjament, àpats… Rebaixa alguns costos per viatjar de manera més econòmica i poder permetre’t molts més viatges. Si t’apassionen els viatges ja deus conèixer algun dels trucs que et donarem, però segur que et sorprenem amb d’altres. Tenim consells tant per a viatges més llargs i preparats com per a escapades d’última hora. A punt per enlairar-te? Comencem! Fes la teva simulació: Descobreix el pla d'estalvi ideal per al teu futur Tria bé les dates del viatge En aquest punt és molt important preparar el viatge amb temps per estalviar. El preu dels vols i els trens varia totalment d’un mes a un altre, fins i tot d’un dia per l’altre. Per exemple, si viatges a un país tropical, les temporades de monsons són molt més barates i, a més, el lloc no estarà tan atapeït de gent. En general, evitar temporades altes, és a dir, els mesos d’estiu, festes de Setmana Santa o Cap d’Any, et permetrà estalviar molts diners. Compara els trajectes en diferents mesos per trobar quan serà més econòmic i, un cop ho tinguis, prova diferents combinacions de dies i hores. Viatjar el divendres o el diumenge és molt més car que un dia entre setmana. Com més flexible siguis amb les dates del viatge, millor. Trigaràs un temps a trobar la combinació perfecta, però t’ho assegurem: val la pena. Vols rebre articles com aquest? Subscriu-te al nostre newsletter D’altra banda, si has de fer un trajecte llarg, valora la possibilitat de viatjar de nit, sigui amb tren, autobús o avió. Si dorms durant el viatge, estalviaràs en allotjament i podràs aprofitar totes les hores del dia per gaudir de la teva destinació. Barreja les companyies Si viatges amb avió, prova totes les possibles combinacions, tant de dia i hora com de companyia aèria. És un truc que no coneix gaire gent, però buscar els vols d’anada i tornada per separat et pot sortir molt més econòmic. A vegades fer l’anada i la tornada amb diferents companyies o volant a aeroports diferents et pot permetre estalviar uns euros. Economitza en equipatge Aquest consell té més sentit que mai, i és que cada vegada hi ha més companyies que cobren per la maleta de mà. El nostre consell? Segueix la filosofia del turista de motxilla: les motxilles van amb tu a la cabina, amb la qual cosa t’estalviaràs els diners de facturar i el temps d’esperar la maleta a la cinta. Per no parlar del disgust si et perden l’equipatge. A més, viatjar amb motxilla t’obliga a economitzar al màxim l’espai. T’adonaràs que gairebé sempre omples la maleta de ‘per si de casos’ que acabes no gastant o utilitzant, i que moltes vegades això et suposa un excés de quilos que acabes pagant (i cada quilo surt molt car). Com amb totes les coses, aniràs perfeccionant la tècnica de fer motxilles amb el temps, però de seguida t’adonaràs que viatjar lleuger és la manera més còmoda, econòmica i convenient de veure món. Estalvia en allotjament Les alternatives als hotels són infinites; cada cop més plataformes permeten llogar una habitació o peça de la casa i fins i tot intercanviar habitatge. Viuràs com un veritable autòcton i, a més, estalviaràs diners. A tots ens agraden els hotels, però la realitat és que quan visitem un lloc nou, passem el temps just a la nostra habitació. No val la pena invertir gaire en l’allotjament si pràcticament només hi posem els peus per dormir. Segur que ja has sentit que el mític couchsurfing continua sent una de les maneres més econòmiques de viatjar. Es tracta d’una pàgina web on gent autòctona ofereix el sofà de casa seva per dormir-hi de manera gratuïta. Una altra opció per allotjar-se sense pagar ni un euro és intercanviar casa amb altres viatgers, més convenient per a viatges extensos. Evidentment, sempre tens l’opció de llogar un apartament, casa o habitació a Airbnb o plataformes semblants, tot i que cada vegada són menys assequibles. Compte amb els àpats Menjar és una de les coses en les quals solem gastar més diners quan viatgem. Ens acostumem als preus dels llocs més turístics i acabem pagant quantitats desmesurades pels nostres àpats. Intenta anar una mica més enllà i allunyar-te dels monuments i zones més atapeïdes de gent, on és més probable que els preus no es corresponguin amb la realitat. La nostra opció preferida? Busca llocs tradicionals, investiga una mica i recull opinions sobre bars i restaurants on mengen els vilatans. Tasta plats típics i gaudeix d’un dels principals plaers de viatjar: descobrir una nova gastronomia a un preu molt més raonable. I una altra recomanació, compra menjar per emportar i assaboreix-lo en un pícnic, en un parc o jardí, si fa bon temps. Recapitulant Si vols estalviar al màxim durant les teves vacances, cal que tinguis en compte alguns factors en què solem malbaratar, gairebé sense adonar-nos-en, molts diners. A l’hora de planificar el viatge, el més important és ser flexible amb les dates. D’un mes a un altre, d’un dia per l’altre, fins i tot d’una hora a una altra, els preus poden variar, i molt. Prova diferents combinacions per trobar el preu més econòmic possible, i considera també l’opció de canviar de companyia o d’aeroport per a l’anada i la tornada. El teu nou mantra ha de ser viatjar lleuger per evitar pagar per facturar o per quilos extres, i fugir dels hotels i dels llocs massa turístics per menjar. En definitiva, intenta mimetitzar-te tant com puguis amb els vilatans i imitar els seus costums. No solament li trauràs molt més suc al teu viatge, sinó que també estalviaràs diners. Articles més llegits SER JOVE I ESTALVIAR ÉS POSSIBLE PIES: què és i com funciona SER JOVE I ESTALVIAR ÉS POSSIBLE Impost de Successions i Donacions: tot el que cal saber SER JOVE I ESTALVIAR ÉS POSSIBLE Què és l’estalvi? Concepte i tipus SIMULADORS I CALCULADORES Calcula la teva pròxima etapa amb Ruta67 Si et planteges quant podries estalviar amb els teus ingressos o quin pla de pensions encaixa amb tu, fins i tot si busques visualitzar el teu futur, t'ho posem fàcil amb els nostres simuladors i calculadores que t'ajudaran a fer front a la teva propera etapa amb Ruta67. Simulador de plans de pensions Accedeix al simulador i descobreix el pla de pensions ideal per al teu futur Calculadora de desgravaciò fiscal Calcula quant desgraven en l'IRPF les aportacions a un pla de pensions Simulador La ruta de la teva vida Vols saber com afrontar la ruta de la teva vida? Veure totes les calculadores Articles relacionats SER JOVE I ESTALVIAR ÉS POSSIBLE Consells per estalviar aquest 2024 SER JOVE I ESTALVIAR ÉS POSSIBLE Com pots estalviar en un casament tant si et cases com si t’hi han convidat SER JOVE I ESTALVIAR ÉS POSSIBLE Downtrading i llista de la compra Temes que et poden interessar estalvi estalvi Vacances Qui som VidaCaixa CaixaBank Fundació “la Caixa” Subscriu-te al nostre newsletter Segueix-nos Política de cookies Política de privacitat Informació legal ‘Ruta 67’ Informació legal sobre VidaCaixa Castellano Català Tornar ES CA