Fuet i Mate Turisme no guiri i Asado i Arròs i Cargols Història Mate i Fuet Contacte Trucs per viatjar (motxilllers i no tant) Hauries de Saber per Àsia / Viatja per Amèrica de manera Lliure / Viatja per Àsia de manera Lliure / Viatja per Europa de manera Lliure maig 15, 2023 Quanta gent es pensa que per viatjar s’ha de gastar? Aquí t’expliquem alguns trucs per viatjar, que t’ajudaran a mantenir el teu pressupost ideal. T’avisem abans que segueixis llegint. Ens ha quedat una entrada molt llarga. Però això és bo, no? És que expliquem molts trucs i et donem molts consells. Per tant, agafa paper i boli (o el que sigui amb el que anotis) i ves fent per etapes. És més, guarda’t aquesta entrada, perquè mentre viatgis, et farà falta, sobretot si estàs buscant trucs per un viatge motxiller de baix pressupost. Quan vam fer el viatge llarg d’un any per Àsia, molta gent es va sorprendre quan en tornar els vam dir que havíem gastat 4.000€. És a dir, uns 340€ per mes i per persona, menys del que costa un lloguer a Lleida i fins i tot, menys del que es gasta de mitjana en una escapada de 3 dies. Com ho vam fer? Avui t’expliquem alguns dels trucs per viatjar i no gastant tant. Alguns són trucs motxillers i d’altres són trucs que pot utilitzar tothom. Trucs fueters per viatjar per tots els gustos. Practica el Turisme No Guiri A ningú ens agrada pagar de més i a tothom ens agrada aconseguir coses més barates, veritat? Estàs de sort, perquè aquí t’expliquem tots els trucs fueters i consells que sabem per viatjar més barat. Per cert, tots els trucs i consells que us expliquem aquí, els hem “tastat”, els hem posat en pràctica. Alguns els havíem llegit i d’altres, els vam pensar sobre la marxa. Al llarg d’aquesta entrada us anirem posant a link a altres entrades on parlem més concretament d’algun truc per viatjar, per tal de fer-ho més comprensible. De què parlarem En situació Els tres trucs generals per viatjar Els trucs per viatjar: Transport Els trucs per viatjar: Menjar Els trucs per viatjar: Equipatge Viatjar amb tenda de campanya: sí o no? Els trucs per viatjar: Dormir Mini trucs Com controlar les despeses d’un viatge motxiller de baix pressupost En situació Per parlar de trucs per no gastar tant viatjant, s’ha de separar en 2 aspectes. El primer és si vas de motxiller fent un viatge llarg o si estàs fent una escapada de cap setmana. Aquí ja tindràs el primer problema, que és el temps. Ja que a poc temps, menys temps per buscar. Hauries de Saber: O temps o diners La segona categorització que farem és si vas per països d’Àsia, sobretot del sud-est asiàtic, i Sud-Amèrica o si vas per Europa. A Europa molts preus estan fixats i no es pot negociar. Per contra, al sud-est asiàtic i a alguns llocs de sud-americà, és més fàcil trobar ofertes si vas cara a cara, que si ho portes reservat en antelació. Per tant, dit això, pensa que no tots els consells serviran a tot arreu. Si tens qualsevol dubte, deixa’ns un comentari. Tampoc cal que utilitzis tots els trucs per viatjar, aprofita aquells que et vagin bé, quan i on et vagin bé. Els tres trucs generals per viatjar Si ja estàs acostumant a fer viatges motxillers i de baix pressupost, segurament aquests 3 consells et semblaran lògics. Però no per això els deixarem de comentar, a alguns amics nostres, algun d’aquests consells els ha sorprès. Comencem pel segon truc, perquè serà la manera més directa d’entendre el primer consell. El segon consell general que us donem és estalviar-se els intermediaris. Pensa-ho bé, què produeix un intermediari? Res, només posa el seu temps a la teva disposició. Per tant, tot el que et gestioni, t’ho cobrarà de més. Entenem que hi ha gent que per por, desconfiança, falta de pràctica, etc. li és més còmode accedint a un intermediari que a passar temps esbrinant per lliure. Per tant, el primer truc general que has de tenir en compte per no gastar tant viatjant, és que li has de dedicar temps. D’una manera o d’altra, has de passar temps preguntat al lloc quan arribis, buscant a internet, etc. Ja sigui abans del viatge, buscant informació, les millors ofertes, trucs, etc. com durant el viatge, caminant i anant a preguntar els preus dels allotjaments pel teu compte. Els 3 consells: temps, fes-t’ho tu i no corris. També mentre viatges, hauràs de passar temps fent dit, caminant per no gastar en transport local, quedar-te algun dia més perquè et surt més a compte que pagar la diferència del cost en el bitllet d’avió, etc. El tercer consell va relacionat amb tot plegat, viatja curt, lent. Aquí t’has de fer una pregunta existencial com a viatger: Per què viatges? Per cert, si has de preparar un viatge llarg, no t’atabalis amb l’organització mil·limètrica al detall, ja aniràs fent sobre la marxa. Deixa’ns un comentari i t’explicarem com ho vam fer nosaltres. Si viatges per posar xinxetes al mapa, saltat aquest apartat. Si viatges per aprendre, conèixer i experimentar, quina diferència hi ha entre dir que has estat en 5 països en un mes com dir que t’has recorregut un país en un mes? Ja t’ho diem nosaltres, la diferència més important, econòmicament parlant, està en el teu pressupost. Fent viatges curts, estalviaràs moltíssim en transport. Els trucs per viatjar: Transport Ja que t’hem parlat del principal truc per estalviar en transport, saltar-se els intermediaris. Sobretot a molts hostels del sud-est asiàtic tenen una xarxa de transport de furgonetes amb altres allotjaments. Aquestes són molt còmodes perquè et passen a buscar pel teu hotel i et deixen al següent, però és clar, tot puja una mica de preu. Tornem a repetir: comoditat vs diners. No tinguis por si no coneixes l’idioma o el país. Nosaltres, per exemple, a Mongòlia portàvem una llibreta on hi escrivíem on érem, on volíem anar i un dibuix d’un autocar amb dos rellotges i el símbol dels diners. A les estacions de trens sempre van entendre que volíem. És a dir, saber l’horari de sortida, d’arribada i el preu per al viatge en concret. Has de tenir present una cosa: com es mou la gent del país? I a partir d’aquí, integrat, practicant el Turisme No Guiri. A continuació t’expliquem altres trucs i consells per estalviar diners en el transport i que pots aprofitar, ja vagis de motxiller com no. Els trucs del transport per a tothom El més lògic és viatjar de nit. Molta gent et diu: si el teu viatge dura 10h, el truc lògic és viatjar de nit i aprofitar per dormir a l’autocar o al tren. Sí, és clar, lògic. Però si també em dius que faci viatges “lents”, com s’entén això? Truc fueter: itineraris estrella Tenim un consell perquè les dues opcions siguin compatibles: itineraris estrella. Què volem dir amb aquest concepte que ens hem inventat? Doncs que imagina que vols fer una ruta per Espanya: de Catalunya a Andalusia, d’allí a Galícia, d’allí a València i després passes per Madrid. En resum, fent viatges que durin més temps, i si això vol dir anar de punta a punt del país, doncs vas de punta a punta del país per fer viatges llargs i poder-ho fer de nit. La contra: bé, mediambientalment no seria l’opció més amigable. Així ho vam fer al Japó i et mostrem l’exemple. Si no vols fer això, perquè només estàs veient una zona petita del país o perquè no vols “contaminar” tant, tenim una altra proposta. Un altre consell que molta gent es perd pel camí. Busca trens, autocars i avions que surtin o arribin de matinada. Normalment, a causa d’aquests horaris incòmodes, els bitllets acostumen a ser més econòmics. Sí, és clar, però has de pagar una nit d’hotel per dormir només unes hores. Segur? Per què? Dorm a l’aeroport o l’estació de sortida o d’arribada. No passa absolutament res, ningú et dirà res. Aquí és quan es nota una professional del motxiller de baix cost: treu l’aïllant, estira’l a terra i dorm. Moltes més còmode que clavar-te el reposa braç de la cadira. Aquest truc també l’hem provat a moltes estacions i a molts aeroports, de diferents països. Hauries de Saber: Dorm a l’aeroport o a l’estació, dificilment et diran alguna cosa. Al 90% de llocs no et diran res. Hi ha alguns aeroports, com el de Barcelona, que cap allà a les 5.00am et vindran a despertar i et diran que ja no pots estar més estona estirada perquè comença l’activitat. Doncs, cap problema, reculls les teves coses i ara sí, busques una cadira i adoptes la posició menys incòmoda que et puguis imaginar. El nostre itinerari per la Xina, va ser així. Distàncies curtes, però amb trens que sortien de matinada, així podríem dormir a l’estació de sortida. I t’ho expliquem a: Com dormir gratis a les estacions de trens de la Xina. Fins i tot vam fer campament base a l’aeroport de Bangkok, a Tailandia. Hauries de Saber: Trucs per no gastar en els principals punts d’entrada a Bangkok I la motxilla? A la majoria dels llocs les pots deixar a taquilles i si no, negociar amb algun local, però això ho veurem més endavant, quan parlem del dormir. Un altre truc per viatjar i estalviar diners en el transport és buscar les alternatives al transport convencional. A part de les pàgines oficials de transport, ara també has de tenir en compte, alternatives com el BlablaCar. Això és el que fèiem tots els estudiants per anar a Lleida a Barcelona, entre els coneguts, ho recordes? Doncs ara és una aplicació que et posa en contacte amb gent que farà el mateix trajecte que tu. Hi ha llocs, sobretot del sud-est asiàtic i per sud-america, que depèn del teu color de pell, el preu del transport pujarà. Per tant, aquí el que has de fer, una vegada més, és preguntar a la gent, abans d’arribar a l’estació, quan val el bitllet. Una vegada vagis a l’estació i t’intentin estafar, negocia i negocia. La clau és deixar-los clar que no tens por de perdre aquell transport i que si cal, canviaràs de destí. Encara tenim pendent explicar la nostra experiència “il·luminadora” per arribar a Butik Lawang, a l’illa de Sumatra a Indonèsia. Creiem que aquell dia vam obtenir la matrícula d’honor. Mentre us deixem: Anar a Bali: entrar i sortir de Bali com un local. Abans de comprar el vol, si tens flexibilitat de dates o destí, pots utilitzar les pàgines web que et fan la cerca oberta. Així pots buscar el destí més econòmic o viatjar els dies més barats. Per cert, molts autocars de molts països del món, tenen l’aire condicionat súper fort. Puja alguna cosa per tapar-te. Ja et diem ara, que tapar-te amb les cortines, no és la millor solució! Els trucs motxillers del transport L’opció més fàcil és fer dit. Aquí hi ha pàgines i pàgines i blogs especialment dedicats que en parlen i molta gent que ha dedicat la filosofia del seu viatge en fer dit. Per tant no entrarem gaire en aquesta part. Només direm 3 coses. La primera és que fer dit requereix temps i paciència. La segona és que qui t’aixequi de fer dit, no és el teu taxista. Per tant, interactua i sobretot, sobretot, no t’adormis! La tercera és que particularment, nosaltres no faríem tot un viatge amb aquesta filosofia. Per una part, t’estalvies en transport, però per l’altra has de pagar l’allotjament. Una cosa molt positiva de fer dit és l’opció d’interactuar amb la gent. Encara que no coneguis l’idioma, és igual. A nosaltres ens ha parat, per exemple un coreà que no tenia ni idea de francès i vam acabar a dormint a casa d’un tailandès, després de què ens parés per fer dit, el qual tampoc entenia gens d’anglès. Aquesta història del tailandès s’ha convertit en una de les nostres Històries per Dormir Tranquil·lament: una estranya barbacoa de Tailàndia. Però tampoc us penseu que viatjant en transport públic fareu interacció, eh? Per exemple, a la Xina, sereu els reis del tren. El mateix us passarà a Myanmar i fins i