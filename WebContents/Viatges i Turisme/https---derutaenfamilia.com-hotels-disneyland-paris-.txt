Sobre nosaltres Contacte Español Viatges Catalunya Sempre en família Descomptes França | Parcs temàtics Hotels a Disneyland París. Guia d’allotjaments dins i fora del Parc per a totes les butxaques by Laia Díaz | 11 gen. 2024 Quan un planteja viatjar a Disneyland Paris el més probable és que li sorgeixin mil dubtes sobre on allotjar-se. On són els hotels a Disneyland Paris? He de triar un hotel dins o fora del Parc? Em compensa agafar un paquet d’hotel + entrades? Hi ha algun allotjament proper a Disneyland Paris que no costi un ronyó? Com puc anar del parc a l’allotjament? Som cinc, podem dormir tots a una mateixa habitació? Aquestes i altres preguntes que poden sorgir-li a qui vol visitar Disneyland Paris són les que intentarem respondre en aquest article. El nostre objectiu? Que puguis saber totes les opcions d’allotjament que tens dins i fora de Disneyland Paris que s’ajusten més a les teves necessitats i a la teva butxaca. Bons preus per viatjar a Disneyland Paris aquest estiu Disneyland Paris té activa La Setmana Màgica per viatjar al Parc aquest estiu. El preu de referència és de 144€ per persona i nit, per a arribades en determinades dates entre el 23 de juny i el 31 d’agost del 2024, basat en una estada de 3 nits i 4 dies d’entrades, al Disney Hotel Cheyenne, en habitació estàndard, ocupada per 2 adults i 2 nens 3-11. Subjecte a disponibilitat. Poden existir preus superiors o inferiors segons el moment en què es faci la reserva. Pots consultar totes les condicions a Disneylandparis.es. Preus vàlids fins al 25 de febrer del 2024. FES CLIC AQUÍ PER RESERVAR EL TEU VIATGE A DISNEYLAND PARIS AL MILLOR PREU Hotels dins de Disneyland Paris Hotels a prop Disneyland Paris (fora del complex) Hotels associats de Disneyland Paris Altres hotels a prop Disneyland Paris Mapa dels hotels de Disneyland Paris Consells per triar hotel a Disneyland Paris Hotels dins de Disneyland Paris A Disneyland Paris hi ha set hotels temàtics o, el que és el mateix, set hotels Disney. Ara bé, el que has de tenir clar és que cap d’ells no és dins del Parc, sinó que el correcte és dir que estan dins del complex de Disneyland Paris. Això què vol dir? Que tots ells, excepte dos, són a entre 10 i 20 minuts de distància a peu de les entrades dels Parcs, encara que tots compten amb un servei de transport gratuït porta a porta. Només un està just a la porta de Disneyland Park i un altre és a més distància i no disposa de transport gratuït. A continuació, us expliquem les característiques de cadascun dels hotels de Disneyland Paris ordenats de menor a major categoria. Disney’s Davy Crockett Està situat a uns 15 minuts amb cotxe dels parcs Disney i és l’únic que no disposa de servei d’autobús llançadora fins al parc. Això sí, l’aparcament tant a l’hotel com als parcs és gratuït per als hostes. Les seves instal·lacions recorden molt a les dels càmpings, ja que es tracta de cabanes independents on poden dormir fins a sis persones amb zona de saló menjador, cuina totalment equipada i bany privat. També disposa de piscina climatitzada i parc infantil. Disney’s Hotel Santa Fe És l’hotel que sol oferir preus més competitius. Està inspirat en l’univers de la pel·lícula Cars i es pot arribar caminant al parc per un preciós passeig de poc més de 10 minuts. És un hotel de dues estrelles i no li vindria malament una remodelació, però està molt net i és molt funcional. Si en vols més detalls, aquí pots llegir una guia completa sobre l’Hotel Santa Fe. Disney’s Hotel Cheyenne Les habitacions estan inspirades en el personatge de Woody Toy Story i els seus edificis i la distribució recorden el Far West. Està situat just a costat de l’Hotel Santa Fe i es pot arribar fàcilment caminant a parc. Si en vols més detalls, aquí pots llegir una guia completa sobre l’Hotel Cheyenne. Disney’s Sequoia Lodge Aquest hotel de tres estrelles està inspirat en el bosc de Bambi. Els seus edificis són grans cabanes de fusta situades enmig de bosc. Té piscina coberta climatitzada amb tobogan, piscina a l’aire lliure i jacuzzi. Si en vols més detalls, aquí pots llegir una guia completa sobre l’Hotel Sequioa Lodge. Disney’s Newport Bay Club Dels hotels de categoria mitjana alta és un dels meus favorits. És de quatre estrelles, inspirat en les aventures marítimes de Mickey i té unes vistes espectaculars sobre el llac Bona Vista. L’hotel compta amb dues piscines climatitzades, un centre de fitness, banyera d’hidromassatge i sauna. Quan vaig anar a Disneyland Paris per primera vegada l’any 1997 em vaig allotjar en aquest hotel i en guardo un molt bon record. Si en vols més detalls, aquí pots llegir una guia completa sobre l’Hotel Newport Bay Club. Disney’s Hotel New York – The Art of Marvel Després d’una intensa remodelació va reobrir portes el 2021 incorporant l’imaginari dels Superherois de Marvel. Com a resultat ara ofereix una experiència immersiva per als visitants, on poden submergir-se en l’univers dels superherois mentre gaudeixen de la comoditat i el luxe d’un hotel d’alta gamma. Si en vols més detalls, aquí pots llegir una guia completa sobre el Hotel New York – The Art of Marvel. Disneyland Hotel És l’hotel més proper al parc, ja que és just a l’entrada, i també el més luxós. És l’únic de cinc estrelles. Després d’una intensa remodelació que ha durat cinc anys, ha reobert les portes el gener del 2024. L’Edat Mitjana i el Renaixement inspiren l’estètica de l’hotel. No només evoca castells de conte com el de La Bella Dorment, si no que també autèntics castells com el de Versalles o el de Neuschwanstein han servit de referència per a la seva arquitectura. No t’oblidis de l’assegurança de viatges Per viatjar a França, especialment si t’acompanyen nens, et recomanem contractar una bona assegurança de viatge que et garanteixi assistència mèdica i sanitària, ja que la Targeta Sanitària Europea no cobreix sempre el 100% de les incidències. Nosaltres viatgem assegurats amb Mondo que ens ofereix unes cobertures molt àmplies en cas de necessitar qualsevol assistència durant el viatge. Si t’interessa, per ser el nostre lector, t’oferim un descompte directe del 5% a l’hora de contractar la teva assegurança de viatge. Hotels a prop Disneyland Paris (fora del complex) Hotels associats de Disneyland Paris Una primera opció per dormir a prop de Disneyland Paris, però fora del que es considera el complex d’oci, però amb alguns dels avantatges que ofereixen els hotels Disney és apostar per un hotel associat. Però, què és exactament un hotel associat de Disneyland Paris? A continuació, us exposo les seves principals característiques comparant-los amb els hotels Disney. Als hotels associats SÍ pots Paquet d’Hotel + Entrades. Els hotels associats ofereixen la possibilitat de contractar paquets d’allotjament + entrades a través del lloc web oficial de Disneyland Paris, de manera que el preu de combinar hotel i entrades sol sortir més a compte que comprar les entrades de forma independent. Autobús gratuït al parc. Els hotels associats estan una mica més allunyats del Parc que els hotels Disney. Ara bé, aquests també compten amb un servei de llançadores gratuïtes per anar de l’hotel al Parc, encara que la freqüència de pas sol ser força menor i amb horaris tancats. A la recepció de l’hotel et faciliten una mena de bo per poder identificar-te com a hoste i poder-los fer servir. Aparcament gratuït. Tant si t’allotges a un hotel Disney com a un hotel associat, tindràs aparcament gratuït a l’hotel i al parc. Als hotels associats NO pots Extra Magic Hours. Només si us allotgeu en un hotel Disney podreu entrar als parcs abans de l’hora oficial d’obertura. Els parcs habitualment obren a les 9.30 hores i els hostes dels hotels Disney, els dels associats no, hi poden accedir a partir de les 8.30 hores. És un moment de menys afluència, encara que no totes les atraccions estan obertes. Plans de menjar. Només tindreu opció de contractar un plan de menjar si disposeu d’una reserva en un hotel Disney (esmorzar, mitja pensió o pensió completa). Personatges Disney. Als hotels Disney és habitual trobar-se amb alguns personatges Disney i també solen comptar amb una botiga de regals pròpia. Als hotels associats això no passa. Vols saber quins són els hotels associats de Disneyland Paris? Són els següents, ordenats de menor a major categoria: B&B Hotel És un hotel de dues estrelles i és el que sol oferir uns preus més competitius. Té restaurant, bar i aparcament gratuït. Campanile Val de France És un hotel de tres estrelles amb habitacions per a un màxim de quatre persones. Els preus solen ser competitius i la seva aparença és molt funcional. Explorers Fabulous Hotels Group És un hotel de tres estrelles i el seu principal atractiu és el parc aquàtic d’accés gratuït per als hostes. També hi ha aparcament gratuït. Adagio Marne-la-Vallée Val d’Europe És un aparthotel de tres estrelles. Les habitacions tenen cuina completament equipada i també disposa de restaurant i piscina. Està molt a prop del gran centre comercial Val d’Europe. Hotel l’Elysée Val d’Europe És un hotel de tres estrelles, d’estil parisenc i les habitacions són petites però molt netes i funcionals. A nosaltres ens agrada molt perquè, a més, és molt proper al centre comercial Val d’Europe, on es pot trobar un gran supermercat Auchamp, un Primark on hi ha una secció enorme de productes Disney, i nombrosos restaurants. També hi ha un restaurant propi. Staycity Aparthotels Paris Els apartaments i les vil·les de l’Staycity Aparthotels Paris Marne La Vallée disposen d’aire condicionat, cuina totalment equipada, zones d’estar confortables, TV de pantalla plana, tovalloles, roba de llit i WiFi gratuïta. Altres hotels a prop Disneyland Paris Si prefereixes reservar les teves entrades per a Disneyland Paris de forma independent o simplement busques un hotel que estigui a prop de Disneyland Paris per dormir una nit extra abans de començar o en acabar les visites al Parc, has de saber que a les poblacions properes a Disneyland Paris n’hi ha molts hotels i apartaments de particulars que, encara que no inclouen trasllat gratuït, ofereixen molt bones comunicacions amb el parc. Sense cap dubte, els millors hotels a prop Disneyland Paris són a la zona del centre comercial Val d’Europe, a Serris. Hi ha una estació de tren (RER) a una sola parada de distància del parc, així que en menys de cinc minuts estaràs a les portes de Disneyland Paris. Els tres hotels més propers a l’estació RER Val d’Europe, que solen oferir bons preus i que ens agraden més són: ibis budget Marne la Vallée Val d’Europe Es tracta d’un hotel molt senzill, però és ideal per dormir a prop de Disneyland Paris, ja que té l’estació de tren al costat de la porta d’accés. La majoria d’habitacions disposen d’un llit doble i una individual tipus llitera, així que si sou quatre hostes necessitareu dues habitacions. Hotel ibis Marne La Vallée Val d’Europe Com la majoria d’hotels de la cadena Ibis, les habitacions són senzilles però molt funcionals. El restaurant de l’hotel, IK Pasta, serveix menjar italià i la relació qualitat/preu és molt bona. Ofereix un bufet d’esmorzar diari i un bar obert les 24 hores. Residhome Val d’Europe Es tracta d’un aparthotel i tots els estudis d’aquest hotel a prop de Disneyland Paris compten amb zona de cuina totalment equipada i poden allotjar fins a 4 persones. Cada matí se serveix un esmorzar continental. Moxy Paris Val d’Europe Es tracta d’un dels hotels més nous de la zona, amb habitacions àmplies i netes. Hi ha un parc infantil i aparcament privat gratuït. Relais Spa Chessy Val d’Europe Aquest hotel a prop de Disneyland Paris és un aparthotel i totes les habitacions disposen de zona de cuina totalment equipada amb rentavaixelles i bany privat amb banyera i assecador. Disposa de piscina coberta. En cas d’allotjar-se en algun apartament o hotel a prop de Disneyland Paris que no sigui Disney o no estigui associat, cal adquirir les entrades a part. En aquest article trobaràs tota la informació sobre on i com comprar les entrades més barates per a Disneyland Paris. Mapa dels hotels de Disneyland Paris A continuació, et comparteixo