QUADRE MÈDIC SOC CLIENT Inici / Blog Junts / Consells per preparar el cotxe per a un viatge llarg Consells per preparar el cotxe per a un viatge llarg Publicat: 06-07-2023 • Auto Revisa el vehicle abans de les vacances: Aquest pas és primordial. Revisar periòdicament el vehicle perquè funcioni perfectament és necessari per no córrer riscos inútils. Abans de sortir a la carretera, et recomanem que facis un control dels indicadors principals: Comprova el nivell de l’oli Mesura el nivell i de l’aigua i el de l’anticongelant Mesura el nivell del líquid de fre Viatjar amb un nadó al cotxe: Si viatges amb un nadó, et donem uns consells per fer més passador el trajecte: Bossa del nadó, a punt: Per al viatge, el millor és tenir sempre a mà tot el que pugueu necessitar: una bossa amb canviador de bolquers, muda de recanvi, pitets... Mirall retrovisor: És important portar un retrovisor i anar veient el nadó, sobretot si viatgeu sols amb ell. Així, amb un simple cop d’ull veureu que tot està bé. Temperar el vehicle: Tant a l’hivern com a l’estiu, i encara que pugui sembla obvi, cal fer-ho per evitar canvis bruscos i que el nadó els pateixi. Si teniu el vehicle al sol, obriu les finestres i les portes, que circuli l’aire, poseu l’aire condicionat i quan el “microclima forn” del cotxe hagi baixat de temperatura, aleshores puja-hi el nadó —abans, no—: els nadons són molt sensibles als cops de calor. Roba còmoda i aigua fresca: És fonamental. Per viatjar en cotxe amb un nadó, el petit ha de vestir roba ampla i còmoda, de fibres naturals com el cotó, suau i transpirable. A més, és important que el nadó estigui hidratat en tot moment. Entreteniment a bord: És recomanable que el nadó estigui entretingut durant el viatge. Hi ha molts infants que tan bon punt noten el vaivé del cotxe, s’adormen. En canvi, n’hi ha d’altres que no es volen perdre res del que passa al seu voltant. Si el teu és d’aquests últims, el millor és portar alguns dels seus peluixos preferits o joguines perquè se li faci més curt el trajecte. Per exemple, una pissarra viatgera enrotllable, portàtil, fàcil de netejar i amb la qual podrà estar entretingut si és una mica grandet. Viatjar amb la mascota: Quan viatgem amb animals a l’interior del vehicle, és important que portem el cistell de transport corresponent. A més, cal tenir en compte una sèrie d’indicacions: Portar sempre la documentació: L’animal ha de tenir la cartilla sanitària oficial actualitzada i segellada per un veterinari col·legiat. En cas que viatgeu per la Unió Europea, cal portar també el passaport per a animals domèstics. Com sempre, el microxip és igual d’útil en cas que es perdi l’animal. Seguretat de la mascota: La normativa de trànsit dicta que els animals han d’estar ben subjectes al vehicle per evitar que interfereixin en la conducció. En cas d’accident, una mascota deslligada multiplica els perills, ja que sortiria expel·lida i es podria fer mal o danyar la resta de passatgers, per la qual cosa, a més del separador, és aconsellable fer servir sistemes de retenció per a mascotes. Sense sorpreses: Si viatges a l’estranger, assegura’t que el teu permís de conduir és vàlid a la UE o al lloc del món on viatgis. Pots consultar tota la informació necessària i la documentació que necessites en aquest enllac: El millor camí: Abans de sortir, planifica la ruta i informa’t de l’estat de les carreteres. Evita les vies que estiguin en obres i les travessies conflictives o perilloses. Descansa cada dues hores: Descansa cada 2 hores per hidratar-te i estirar les cames. La nit abans, mira de dormir bé. Si viatges amb alguna persona que també té carnet de conduir, podeu fer torns de conducció. Avisa: Abans de viatjar, avisa els familiars o les persones de confiança de la ruta que seguiràs a la carretera. Gaudeix del viatge: Finalment, i no menys important, gaudeix de les hores al volant i del paisatge. Modera la velocitat i recorda que el viatge en cotxe forma part de les vacances! Et recordem que, en cas que necessitis assistència en viatge, la pots sol·licitar des del mòbil a l’Àrea Client, on geolocalitzarem la teva posició per localitzar el vehicle d’una manera més ràpida També pots contactar amb nosaltres les 24 del dia, els 7 dies de la setmana, a través dels telèfons següents: Assistència en viatge: 900 30 19 00 Assistència en viatge des de l’estranger: +34 934 63 11 69 ‌ ‌ ‌ ‌ ‌ Telèfons d’atenció 24 h 900 50 50 40 91 125 98 41 Telèfons de contractació 91 901 81 35 Necessites ajuda? Telèfons de contacte Oficines Adeslas Trobar un agent Preguntes freqüents Descarregar l'app Àrea Client Quadre mèdic Centres Mèdics Adeslas Autoritzacions Reemborsaments Adeslas Salud y Bienestar Les nostres assegurances Assegurances particulars Assegurances pimes i autònoms Assegurances empreses Assegurances mutualistes Tarifes de salut Sobre nosaltres Informació corporativa Canal Intern d’Informació Ofertes de feina Portal de mediadors Portal de professionals © 2024 SegurCaixa Adeslas Mapa web Protecció de dades Cookies Informació legal Avís legal Accessibilitat Català