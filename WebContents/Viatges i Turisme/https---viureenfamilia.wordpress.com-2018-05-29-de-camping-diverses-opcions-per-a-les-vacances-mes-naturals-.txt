Vols rebre la revista en paper? Subscriu-t’hi! De càmping! Diverses opcions per a les vacances més naturals trifsticus29 Mai 2018Uncategorized AnteriorSegüent Els que ho coneixem ho sabem, el càmping és una les millors opcions per anar de vacances amb la canalla. Us n’oferim totes les opcions per gaudir-les al vostre gust. L’opció d’anar al càmping té grans avantatges; t’ofereix llibertat d’horaris i de vestimenta (més flexible que un hotel), et permet estar en contacte directe amb la natura, és apte per totes les butxaques, ideal per a totes les edats, i els nostres fills (i nosaltres) ho tenen fàcil per jugar i tenir experiències d’aventura, fer amics en espais segurs i preparats, on nosaltres podem gaudir mirant-los amb la relaxació i les comoditats per sentir-nos cuidats com a casa. És inevitable, el càmping enganxa i qui ho prova repeteix. I si no que preguntin als menuts on volen anar de viatge la propera vegada. Any rere any els càmpings van guanyant adeptes i, tot i que no és la primera opció per a molts turistes, sí que hi ha un augment de la demanda. Els europeus (holandesos, alemanys i molts francesos) fa anys que van descobrir els nostres càmpings amb tots els avantatges d’aquest tipus de vacances i ara altres persones, sobretot famílies, s’afegeixen a la gran comunitat campista. De càmpings, com de famílies, n’hi ha per a tots els gustos i amb diverses opcions d’allotjament. Si ets dels que encara dieu que els càmpings no són per a vosaltres, continua llegint, de segur que trobes la millor opció per a la teva família. Ai, quines ganes d’anar de campingvacances! A la recerca del nostre càmping Llibertat, amics, natura, aventura, relax i comoditat estan assegurats. Ara només cal cercar el nostre càmping. Som-hi? Per saber a quin càmping anar i quin és el que s’adequa millor a les nostres necessitats i gustos, a nosaltres ens serveix començar per preguntar-nos què preferim: platja o muntanya?, amb molta o poca gent?, a prop d’un poble o ciutat o en plena natura?, amb o sense animació per a infants i adults?, ens agrada moure’ns o quedar-nos dins el càmping?, a quin tipus d’allotjament volem anar? Una altra pista per escollir el vostre càmping pot ser mirar les categories que es classifiquen en funció dels serveis i les instal·lacions que ofereixen. A l’Estat espanyol n’hi ha de quatre categories: luxe, primera, segona i tercera categoria. Habitualment es pot veure amb la imatge d’estrelles però cada comunitat autònoma te un distintiu propi.  De luxe: tenen una superfície mínima per unitat d’ acampada d’uns 90 m2. Amb instal·lacions excel·lents i serveis com ara spa, gimnàs, perruqueria, etc. més el que trobem en les altres categories.  De 1a categoria: espai mínim per unitat d’ acampada d’uns 70 m2. Com a serveis hi trobem cafeteria, restaurant, supermercat, instal·lacions esportives, àrees infantils, Internet, rentadora i, habitualment, servei d’animació.  De 2a categoria: àrea mínima per unitat d’acampada d’uns 60 m2 i serveis com ara restauració, venda d’aliments i rentadora, entre d’altres.  De 3a categoria: espai per unitat d’ acampada de menys de 60 m2; ofereixen els serveis més bàsics. De manera que podem, escollir perquè no és el mateix un càmping familiar que un gran complex o resort campista, tant pel que fa a prestacions de serveis com al descans durant la nostra estada. Opcions d’allotjament per anar al càmping. Avantatges i inconvenients Ara ja tenim el tipus càmping, però quin tipus d’allotjament escollirem? L’oferta aquí s’ha anat ampliant any rere any. El càmping amb terreny d’acampada per a tendes ha estat ampliat amb una gamma extensa d’opcions que garanteixen que totes les famílies trobin el seu allotjament. Tenda de campanya De tendes i d’equipament per al càmping (taula, cadires, estris…) també n’hi ha una gran varietat al mercat. Segons quina escolliu podreu optar per més o menys comoditat. És tot un plaer veure com podem portar la casa a sobre i plantar-la en plena natura com si fóssim follets. Avantatges És l’opció més econòmica, fins i tot comprant tot l’equipament, que ens quedarà com a inversió per a altres vegades. Generalment és fàcil de transportar i de muntar. Permet integrar-se literalment amb la natura. Ofereix un espai de joc infinit. I és que dormir en una tenda per a un infant pot ser com viure en un conte. Inconvenients Per transportar tot l’equipatge al cotxe cal espai. Ofereix menys protecció davant el mal temps que altres opcions. Per dormir és més incòmode que un llit, tot i que actualment trobem matalassos inflables de molt bona qualitat. Cal fer servir lavabos i dutxes compartits, amb les possibles molèsties que això pugui ocasionar. L’espai reduït pot ser un inconvenient. Remolc (comanche o tenda-remolc) Avantatges És més lleuger que una caravana i més fàcil de conduir. Per les dimensions es pot guardar en un magatzem sense que calgui pàrquing especial, com en el cas de la caravana o l’autocaravana. Si no pesa més de 750 kg no cal pagar assegurança. Inconvenients Cal muntar-lo i desmuntar-lo com una tenda. És difícil de fer servir fora d’un càmping. Caravana Avantatges Quan deixes la caravana disposes del cotxe per acostar-te a zones properes amb més mobilitat. És molt més econòmica que una autocaravana. Té tots els serveis d’una casa però en un espai més reduït. Estàs més protegit del mal temps que en una tenda. No pagues assegurança si no pesa més de 750 kg. Inconvenients Ens cal un cotxe amb capacitat per remolcar-la. A l’hora de maniobrar ens caldrà molta traça i tenir en compte algunes limitacions i necessitats d’espai. Per aparcar-la cal un lloc especial, sotmès i limitat segons la legislació de cada territori. L’espai reduït, com en la tenda, pot ser també un inconvenient. Cal controlar el nivell d’aigua, buidar les aigües brutes, connectar-se a una xarxa elèctrica. Autocaravana Avantatges És una autèntica casa rodant amb espai i serveis que ofereixen comoditat per a viatges llargs. No cal muntar ni desmuntar quan s’arriba al càmping. Tens tots els serveis com a casa però en un espai més reduït. Estàs més protegit del mal temps que en una tenda. Permet teòricament fer acampada lliure. Anar amb una casa amb rodes dona llibertat per viatjar sense necessitat de fer reserves a hotels ni d’estar sotmès a horaris de transport. Inconvenients La inversió per comprar una autocaravana pot ser molt alta però també t’estalvies de pagar allotjament d’hotels. Surt a compte si la fas servir sovint. Molt més pesada i amb més consum que una furgoneta camper. Cal aprendre a conduir l’autocaravana i vigilar els vents, ja que per les dimensions podria tenir dificultats. Pot presentar dificultat per accedir a llocs per les dimensions: anar per camins de terra per arribar a llocs més aïllats o endinsar-se en pobles amb carrers estrets. Per aparcar-la cal un lloc especial, sotmès i limitat segons la legislació de cada territori. A l’Estat espanyol l’acampada lliure o regulada de furgonetes camper o autocaravanes està molt limitada. L’espai reduït, com en la tenda, pot ser també un inconvenient. Cal controlar el nivell d’aigua, buidar les aigües brutes, connectar-se a una xarxa elèctrica. Camper Són aquelles furgonetes convertides (camperitzades) en autocaravanes però d’espai més petit. Avantatges Com que són més petites que les autocaravanes tenen una despesa de carburant menor. D’ús versàtil ja que per la mida després de les vacances també es pot utilitzar com a vehicle normal. Té millor mobilitat que si es condueix una autocaravana o es porta una caravana. De manera que pots desplaçar-te quasi a qualsevol lloc i aparcar o circular per carrers de pobles o ciutats sense gaire problemes ni requereix d’aparcament especial. Dona més llibertat per aturar-te allà on vols. Inconvenients Tenen un espai inferior a les autocaravanes i cal ser molt endreçats i minimitzar l’equipatge perquè hi entri tot el necessari. Normalment no tenen bany ni dutxa interior a diferència de les caravanes o autocaravanes. Atenció a un híbrid interessant entre furgonetes camper i autocaravanes cada dia amb més adeptes: les furgonetes camper de gran volum. Glamping (lodge, tenda bengalí, iurta, tenda safari…) Altrament dit càmping amb glamour. Això sí que és l’evidència que el càmping s’està apropant a tots els gustos. Per a qui li agradi anar de càmping en una tenda exòtica, com si anés a un altre país, amb totes les comoditats sense haver de muntar i desmuntar ni carregar amb equipatge. Avantatges Tendes molt atractives de luxe que habitualment estan equipades amb tot el necessari per dormir i en ocasions també disposen de tots els serveis, com un bungalou amb cuina i lavabo. Et permet gaudir d’un allotjament exclusiu molt proper a la natura amb totes les comoditats. Dormir en una tenda glamping et fa volar la imaginació i sentir-te de viatge. Inconvenients Pot tenir preus elevats perquè és considerat de luxe. Molt sovint són tendes pensades per a parelles. Si vas amb nens assegura’t que són babyproof i que no hi ha elements decoratius que puguin destorbar. Bungalow/mobil-home Habitualment cases de fusta amb terrassa, equipades amb cuina i tots els estris, lavabo, de vegades amb sofà, aire condicionat, calefactor, etc. Avantatges És el més aproximat a un aparthotel. Tota una casa amb les comoditats de tenir-ho tot quan arribes. Tot i ser més car que una tenda, és més econòmic que una autocaravana. Inconvenients Són més cars que la zona acampada. Segur que ara ja sí que ja teniu la vostra opció de càmping. Us desitgem una bona estada campista. I vigileu, que us advertim que enganxa! Susagna Galindo és corresponsable de familiasenruta, la web dels viatges en família. Per saber-ne més: Us deixem un enllaç on podeu trobar una selecció de més de 50 càmpings familiars, webs interessants per buscar càmpings, experiències de campistes, informació de trobades i campaments on poder anar de càmping i molt més: http://familiasenruta.com/secciones/alojamiento/campings/ Article extret del número 69 de la revista Viure en Família. Comparteix: Relacionats Vacances per quatre duros 20 Juny 2013 A "equipaments de lleure" Val d’Azun als Alts Pirineus francesos: una joia per descobrir amb els infants 9 Juliol 2014 Primera trobada de Famílies en Ruta 12 Mai 2013 A "Activitats en la natura" Anterior Li cau una dent Següent Una col·lecció de llavors Publicat per trifsticus Visualitza totes les entrades de trifsticus Deixa un comentari Write a comment... Comentari Segueix-nos a Facebook Entrades recents Receptes per rebrotar Bonilla en contrapicat Això no és Europa Veure l’infant com un ésser capaç Menarquia: l’inici de la ciclicitat Arxius Març 2024 febrer 2024 gener 2024 Desembre 2023 Novembre 2023 Juliol 2023 Juny 2023 Abril 2023 Març 2023 febrer 2023 gener 2023 Desembre 2022 Novembre 2022 Octubre 2022 Setembre 2022 Juliol 2022 Juny 2022 Mai 2022 Abril 2022 Març 2022 febrer 2022 gener 2022 Desembre 2021 Novembre 2021 Octubre 2021 Setembre 2021 Juliol 2021 Juny 2021 Mai 2021 Març 2021 febrer 2021 gener 2021 Desembre 2020 Novembre 2020 Octubre 2020 Setembre 2020 Agost 2020 Juny 2020 Mai 2020 Abril 2020 Març 2020 gener 2020 Desembre 2019 Novembre 2019 Octubre 2019 Setembre 2019 Juliol 2019 Juny 2019 Març 2019 febrer 2019 gener 2019 Novembre 2018 Octubre 2018 Setembre 2018 Juliol 2018 Juny 2018 Mai 2018 Abril 2018 Març 2018 febrer 2018 gener 2018 Novembre 2017 Octubre 2017 Setembre 2017 Juliol 2017 Juny 2017 Abril 2017 Març 2017 febrer 2017 Novembre 2016 Octubre 2016 Setembre 2016 Juliol 2016 Juny 2016 Mai 2016 Abril 2016 Març 2016 febrer 2016 gener 2016 Desembre 2015 Novembre 2015 Octubre 2015 Setembre 2015 Juliol 2015 Juny 2015 Mai 2015 Abril 2015 Març 2015 febrer 2015 gener 2015 Desembre 2014 Novembre 2014 Octubre 2014 Setembre 2014 Juliol 2014 Juny 2014 Mai 2014 Abril 2014 Març 2014 febrer 2014 gener 2014 Desembre 2013 Novembre 2013 Octubre 2013 Setembre 2013 Juliol 2013 Juny 2013 Mai 2013 Abril 2013 gener 2013 Novembre 2012 Setembre 2012 Agost 2012 Juliol 2012 Juny 2012 Mai 2012 Abril 2012 Març 2012 febrer 2012 gener 2012 Bloc a WordPress.com. Comentari Reblog Subscriure's Privacitat