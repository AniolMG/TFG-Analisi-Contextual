INICI BLOC DESTINS EL MEU GRAN VIATGE TURISME SOSTENIBLE PLANIFICA FOTOS SOBRE MI IDIOMA 10 CONSELLS PER PREPARAR UN VIATGE PER LLIURE Consells 7 min de lectura Arnau abril 15, 2020 No sóc cap professional del turisme. Tampoc crec que hagi descobert la millor manera de preparar un viatge per lliure. Però a poc a poc he anat definint el meu mètode per organitzar els pròxims viatges. I que em serveix tant per rutes tancades com quan viatjo amb un itinerari més obert. Acostumo a seguir sempre el mateix ordre, i hi ha alguns punts que per mi són bàsics. Això és el que pretenc compartir, aquells aspectes que a mi m’han ajudat a preparar millor els viatges. És una opinió molt subjectiva, però potser et resultarà útil alguna de les idees… 1. DEDICAR UNES SETMANES A LLEGIR SOBRE EL DESTÍ Segurament aquesta és una de les parts més emocionants i engrescadores. Un cop decidit el destí, no hi ha res més motivant que començar a llegir sobretot el que es pot visitar i fer. En aquest primer punt, em dedico a informar-me per anar agafant una idea de les possibilitats del viatge. No apunto massa coses, només em guarda els enllaços més interessants i m’apunto les zones que em criden més l’atenció. Blocs de viatges, reportatges fotogràfics, revistes o vídeos, són perfectes per començar a preparar el viatge. 2. INVESTIGAR AMB MÉS PROFUNDITAT Després de les primeres setmanes, quan ja tinc una idea més clara del destí, començo a profunditzar. Aleshores començo a guardar més informació i en un primer document (que sempre és molt desorganitzat) apunto informació sobre possibles excursions, les millors zones on veure animals salvatges (si n’hi ha) i quins pobles o monuments val la pena visitar. 3. VISUALITZAR-HO TOT AMB UN MAPA Basant-me amb el document anterior, és el moment d’aclarir les idees. Per fer-ho, el millor és visualitzar el país. Així que obro un document a mymaps i em dedico a marcar la ubicació de tot allò que m’agradaria visitar. 4. DEFINIR ZONES I DIES NECESSARIS (APROXIMACIÓ INICIAL) Observant el mapa és molt més senzill veure la distribució dels punts més interessants del destí. Segurament alguns queden a prop i altres estan més aïllats. Així que utilitzant els colors de mymaps, m’agrada fer agrupacions per zones. Així és més senzill planificar la ruta. I molts cops m’ajuda a descartar zones. Per mi, sempre és preferible visitar menys coses millor (amb tranquil·litat i profunditat), que no visitar-ne molts amb presses. 5. DIBUIXAR EL PRIMER ITINERARI Un cop definides les zones i amb una idea aproximada dels dies que crec que són necessaris per conèixer-les amb profunditat, puc dibuixar el primer itinerari. És un itinerari obert, però que em permet que el viatge comenci a agafar forma. En aquest punt és quan començo a fer servir el Google Maps per primer cop, per mirar les distàncies entre tot allò que, inicialment, m’agradaria incloure dins el viatge. Així puc decidir si tot el viatge es pot fer amb cotxe o si val la pena agafar algun altre mitjà de transport més ràpid (com trens d’alta velocitat o avions). 6. ANALITZAR CADA ZONA AMB PROFUNDITAT Quan tinc clar què tinc intenció de visitar, és el moment d’investigar amb més profunditat cadascun dels punts. En general, els parcs nacionals o naturals són els protagonistes dels meus viatges, així que sobretot investigo possibles excursions o trekkings, zones on es pot observar i fotografiar fauna amb llibertat o els millors miradors per veure la sortida o la posta de sol Aquí també investigo sobre permisos necessaris i coses que calgui reservar amb antelació. Per exemple permisos per fer safaris o contactar amb guies locals per buscar fauna dins algun parc nacional. També miro si hi ha activitats que valguin la pena i si cal reservar-les amb antelació. Sobretot m’agrada buscar activitats d’empreses locals i petites, molts cops són més econòmiques i molt més properes. I en general, gràcies a l’opció de traducció automàtica de Google, busco informació amb l’idioma del país per trobar blocs de viatges locals. 7. FER UN PETIT RESUM (ORDENAT!) Després de buscar i buscar, sempre acabo tenint molta informació dispersada. Així que arriba el moment d’ordenar-ho una mica tot. Ordenar la informació sempre ajuda a ordenar les idees, així que és un bon moment per acabar de verificar que tot està bé. 8. MODIFICAR L’ITINERARI Amb tota la informació més clara sempre aplico algun canvi a l’itinerari inicial. Ajustar els dies a passar a cada lloc i descartar algunes zones és el que acostumo a fer en aquest punt. Definir l’itinerari abans del viatge no implica que després hagi de seguir-lo al peu de lletra. M’agrada viatjar improvisant i prenent decisions sobre la marxa, però haver fet un itinerari previ (on ja acostumo a planificar diverses alternatives) m’ajuda a no haver de destinar temps a planificar durant el viatge. 9. FER LES RESERVES IMPRESINDIBLES Segons el tipus de viatge o la ruta, sempre hi ha coses que es poden reservar des de casa. De fet, hi ha certes coses que cal reservar-les amb antelació (com hotels en zones amb poca oferta o activitats o permisos específics). Així que un cop ho tinc tot clar, és el moment de reservar! El viatge ja és una realitat! 10. EN QUALSEVOL PUNT, RESERVAR (SI CAL) ELS VOLS I des del moment en què ja tinc clar el destí, també començo a mirar les ofertes de vols (en cas que sigui necessari agafar un avió). En general amb els bitllets com més antelació millor, però sempre és recomanable revisar els preus durant un parell de setmanes per així comprar els bitllets quan estiguin més barats. I això és tot sobre el procediment que segueixo últimament per preparar els viatges per lliure. I tu, com organitzes les teves rutes? TAGS: CONSELLS, ORGANITZAR VIATGE TAMBÉ ET PODRIA AGRADAR 10 BLOGS DE VIATGES EN CATALÀ MOLT RECOMANABLES agost 3, 2020 TARGETA N26 PER VIATJAR A L’ESTRANGER: AVANTATGES + 10 € REGAL setembre 22, 2023 DEIXA UN COMENTARI Desa el meu nom, correu electrònic i lloc web en aquest navegador per a la pròxima vegada que comenti. LA MILLOR OFERTA EN ALLOTJAMENTS LA MILLOR TARGETA PER PAGAR A L’EXTRANGER EL MILLOR COMPARADOR DE VOLS SUBSCRIU-TE AL BLOC! Fes clic sobre la imatge per subscriure't al bloc. Rebràs com a REGAL l'ebook "24 Escapades de Naturalesa a Catalunya". BUSQUES INSPIRACIÓ PELS TEUS VIATGES I ESCAPADES? Subscriu-te al bloc per estar al corrent de totes les novetats i rebre contingut exclusiu. És gratuit, i rebràs de regal l’eBook “24 escapades de naturalesa a Catalunya”. SÍ, M'APUNTO SEGUEIX-ME A INSTAGRAM! INFORMACIÓ PRÀCTICA Les millors targetes per viatjar Assegurança de viatge de Heymondo Els millors recursos per planificar un viatge INSPIRACIÓ VIATGERA Viatge a Eslovènia en 10 dies Viatge als Fiords Noruecs Totes les guies dels viatges Tots els posts sobre Catalunya TURISME RESPONSABLE Guia de turisme sostenible SOBRE VIATJAR ÉS DESCOBRIR Qui sóc Contacte XARXES SOCIALS Copyright 2023 - viatjarésdescobrir.cat | POLÍTICA DE PRIVACITAT | COOKIES