900 357 357 (Dill. a Div., 9 a 21h) Telèfons i ajuda Àrea privada CA FES-TE DEL RACC ASSEGURANCES I ASSISTÈNCIES MOBILITAT ASSEGURANCES LLAR I MASCOTES ASSEGURANCES I ASSISTÈNCIES VIATGERS ASSEGURANCES I ASSISTÈNCIES A LA PERSONA ALTRES PRODUCTES I SERVEIS DESCOMPTES I ESDEVENIMENTS Si has de volar amb avió, tingues en compte que… Tags: ., consells, equipatge, estiu, viatges Por: RACC Blog Pot ser que aquest estiu hagis d’agafar un o més d’un avió per arribar al teu destí. Si és així, no està de més que tinguis en compte aquests 6 consells clau per volar amb avió. T’ajudaran a tenir un desplaçament plaent i sense contratemps d’última hora. Arriba amb prou temps a l’aeroport. Pensa que a l’estiu tot està més col·lapsat, el garatge per deixar el cotxe, les cues per fer el check in, l’espera permanent per passar el control policial… Si has de fer un viatge intercontinental, recorda arribar a la terminal unes 3 hores abans. Pots ajustar una mica més el temps si el viatge és per Europa o dins de la península Ibèrica. Porta el teu passaport en regla (acostumem a despistar-nos perquè pensem que caduca com el DNI, però el passaport ho fa molt abans). Si arribes a la terminal i de sobte t’adones que no és vigent, recorda que als principals aeroports poden fer-te un passaport a l’instant, però sempre que hi arribis amb temps. Ja sabem com pot ser de lenta, de vegades, la burocràcia! Passar al primer intent per l’arc de seguretat… és possible!, sempre que eliminis de la teva indumentària de viatge cinturons amb sivelles metàl·liques, botes i botins, roba amb tatxes i monedes a les butxaques. Altrament, pots arribar a fer un nu semiprofessional davant de les forces de l’ordre i de la resta de viatgers. Prepara a consciència la teva bossa de mà. Sempre sorgeixen dubtes sobre què ens permeten dur i què no. Recorda que els líquids han d’anar en envasos individuals que no sobrepassin els 100 ml. Aquests envasos s’han d’empaquetar en una bossa transparent de plàstic amb autotancament de no més d’un litre de capacitat màxima (bossa d’uns 20 x 20 cm), per facilitar la inspecció d’aquests productes als controls de seguretat. I recorda que al control de l’aeroport has de deixar a la vista la bossa transparent que conté els envasos. Equipa’t per volar amb avió còmodament. Omple la bossa de coses útils per distreure’t i fer més confortable el vol: un bon llibre, la guia de viatge del lloc on et dirigeixes, alguna cosa per menjar per si tens un atac de gana sobtat i, evidentment, un bon jersei si ets dels que es congelen als avions. A més, un coixí per al coll et serà molt útil per dormir als vols intercontinentals i no arribar amb alguna contractura. Tingues en compte el pes de l’equipatge. Últimament les companyies aèries han endurit les polítiques pel que fa al pes màxim que pot facturar cada passatger. Les empreses ofereixen aquesta informació al moment de comprar els bitllets, per la qual cosa no està de més saber quant pesa la nostra maleta per evitar pagar-ne un sobrecost notable. A més, pensa que les maletes acostumen a pesar més a la tornada, a mesura que les anem omplint amb compres i records per a tota la família. Si tens tot això en compte, t’asseguraràs que volar amb avió sigui el preludi i la conclusió d’unes vacances perfectes. Bon viatge! Cercar en aquest blog Popular 5 rutes increïbles per recórrer Catalunya. Així és el Grand Tour! 10 maneres d’estalviar aigua Problemes a l’aeroport? Necessites saber això Mar i muntanya pel Penedès amb visita al Mazinger Z La ruta dels 5 castells càtars al sud de França ETIQUETES . assegurances assistència avaries cadiretes carreteres Com fer-ho conducció consells cotxes elèctrics curiositats distraccions equipatge escapades esdeveniments estalvi estiu estudis hivern infografies infraccions infraestructures joves medi ambient multes Nadal nens neu normativa oci Patinets pilots publicacions ral·li reclamacions salut seguretat serveis socis telefonia mòbil transport públic vacances viatges viatges viatjar GUIES RACC Descobreix les guies temàtiques redactades pels nostres experts CA SEGUEIX-NOS A: DESCARREGA LES NOSTRES APPS: CONEIX EL RACC Web corporativa Coneix-nos Treballa amb nosaltres Àrea de Mobilitat ACTUALITAT Esdeveniments Infotrànsit RACC Bloc Revista RACC Sala de premsa Rectificació IVA WEBS ESPECIALITZADES Agència de viatges Autoescola CLUB65 Cursos de conducció HolaBICI RACCTel+ Nexdom Taller Centre RACC Auto Venda de cotxes PUNTS RACC Contacte On som Benzinera Centre RACC Auto Centres mèdics Vols ser corresponsal? ©2024 RACC Mobility Club | Condicions d'ús i Política de privacitat | Política de cookies | Protecció de dades