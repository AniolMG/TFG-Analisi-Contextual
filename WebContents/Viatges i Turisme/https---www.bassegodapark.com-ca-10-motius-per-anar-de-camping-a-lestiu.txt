NIT No us perdeu el mode nocturn del web! FAQS ON SOM? NOTÍCIES CONTACTE RESERVES 0034 669 579 105 0034 972 542 020 - 0034 972 542 021 0 EL MEU COMPTE Cercar ALLOTJAMENTS I PARCEL·LES CÀMPING TEMÀTICS ASTRONOMIA ENTORN OFERTES PAQUETS REGAL NOTÍCIES Bungalows NOTÍCIES10 MOTIUS PER ANAR DE CÀMPING A L'ESTIU 5/22/2019 10 MOTIUS PER ANAR DE CÀMPING A L'ESTIU Anar de càmping sempre és una experiència gratificant i enriquidora, però fer-ho a l’estiu, en plenes vacances, pot ser encara millor! Us presentem 10 motius per anar d’acampada durant l’estiu... segur que no us en penediu! Bon temps. No ho negarem: fa bon temps, a l’estiu! De vegades, aquell sol tan feixuc que cau al juliol/agost és molt potent. L’avantatge d’acampar és que, estant en una parcel·la envoltada de natura, l’ambient sovint serà més fresc i valorareu cada bufada d’aire que passi a prop vostre! Connectar amb els vostres. Una bona manera de connectar els uns amb els altres a través de la convivència és dormint tots plegats a la mateixa tenda. Ja sia amb la família o amb els amics, compartir els moments de descans, de cuinar, fer exercici, jugar, descobrir la natura... us farà connectar més! Sou un equip! Els més menuts són els primers a apuntar-se a treballar en equip en aquest entorn, per a ells, completament nou. Els petits ajudants de seguida voldran donar un cop de mà amb tot el que puguin, i s’ha d’aprofitar per encomanar-los tasques i fer pinya entre tots. D’acampada, sou un equip! Socialitzeu. A l’estiu és quan els càmpings es troben més plens de visitants. Per això, les possibilitats de conèixer altres persones, parelles o famílies amb gustos similars als vostres augmenta exponencialment! Els petits de casa compartiran moments de joc amb altra mainada i faran amics, i els grans assaboriran vespres plegats amb un refresc a la terrassa del bar-restaurant. Pinta bé, oi? Feu exercici. De càmping, tothom es mou amunt i avall! Se surt al riu, a caminar i córrer, a muntar a cavall o a llançar-se a la piscina de la manera més acrobàtica possible... I, si és en família, encara és millor! Us descobriu. Com que us trobeu en un context nou, diferent de l’habitual, tota la família ha de treballar habilitats que no utilitza normalment, o descobrir-ne de noves. És un bon moment per ensenyar els petits a llançar pedres planes per la superfície del riu, ensenyar-los plantes i animals de l’entorn, inventar contes a la nit... L’entorn natural. És un gran valor afegit! L’entorn natural, si és preciós com el d’Albanyà, s’ha de valorar i explorar. El contacte amb la natura sempre ens omple de vida, de relaxació i calma. Podem inculcar-los als petits el respecte per la natura i viure tots plegats aventures quan l’explorem! És més econòmic. És una de les formes d’anar de vacances més econòmiques i divertides. Cuinem nosaltres mateixos la major part de les vegades, explorar l’entorn natural sempre és de franc i estar en família és impagable! No us avorriu mai. Amb un munt d’activitats per fer a l’entorn i dins d’un càmping amb un bon programa d’animació estiuenca com el Bassegoda Park, ni grans ni petits us hi avorrireu. La diversió hi és assegurada! No us hi falta de res. A més, les comoditats disponibles en càmpings de primera categoria com el Bassegoda Park són de les millors que hi ha. Serveis i equipaments a l’alçada de totes les necessitats dels campistes: restaurant, supermercat, piscina, zona esportiva, rentadores i assecadores... No us sentireu lluny de casa! Al Bassegoda Park entrem en plena temporada estiuenca. Ens encantarà que vingueu a visitar-nos i a gaudir de les nostres instal·lacions! Save TORNAR AL LLISTAT VISITA VIRTUAL “Càmping Bassegoda, S.L. és una empresa inscrita en el Registre de Turisme de Catalunya (RTC) amb el número KG-000130” CONTACTE Camí de Bassegoda, s/n 17733 Albanyà (Girona) 0034 972 542 020 - 0034 972 542 021 0034 669 579 105 info@bassegodapark.com AVÍS LEGAL POLÍTICA DE 'COOKIES' POLÍTICA DE PRIVACITAT CONDICIONS D'ÚS TERMES I CONDICIONS D'ÚS