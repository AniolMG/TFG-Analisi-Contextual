Cerca Crea un compte Inicia la sessió Contingut amaga Inici Descripció Etimologia i denominació Cultiu Sinonímia Referències Enllaços externs Ponsètia 75 llengües Pàgina Discussió Mostra Modifica Mostra l'historial Eines Ponsètia Euphorbia pulcherrima Estat de conservació Risc mínim UICN 150008228 Taxonomia Super-regne Eukaryota Regne Plantae Ordre Malpighiales Família Euphorbiaceae Tribu Euphorbieae Gènere Euphorbia Espècie Euphorbia pulcherrima Willd. ex Klotzsch Nomenclatura Epònim Joel Roberts Poinsett Exautor Willd. La ponsètia (Euphorbia pulcherrima), també coneguda comunament com a flor de Nadal, és una planta de la família Euphorbiaceae nativa de Mèxic. És sovint utilitzada en jardineria com a arbust, però principalment en floricultura com a planta d'interior per Nadal. Descripció[modifica] És un arbust o petit arbre d'una alçada que pot variar entre 0,6 i 3 metres, amb grans fulles dentades de color verd fosc (7 a 16 cm) i petites inflorescències grogues. Té unes bràctees cridaneres que formen la part superior de la planta, de color vermell, rosa, blanc verdós o blanc groguenc, que sovint es confonen amb les flors. Floreix a l'hivern. A l'hemisferi nord ho fa de novembre a febrer i perquè floreixi és essencial que la planta no rebi llum durant dotze hores, aproximadament, des de l'octubre fins a Nadal. Etimologia i denominació[modifica] Ponsètia Oriünda de les regions tropicals de Mèxic, els antics mexicans l'anomenaven en nàhuatl "cuetlaxóchitl", terme que prové de la unió de dues paraules: "cuetlaxtli", que significa "cuir", i "xochitl", que vol dir "flor". En unir-se les dues paraules, la primera perd la terminació "-tli"; per tant, una traducció literal podria ser "flor de cuir", a causa del color vermell viu dels pètals, semblant a la pell acabada d'arrencar. Una altra accepció, menys freqüent, es relaciona amb el terme "cuitlatl", que vol dir "excrement" en nàhuatl, atès que els ocells, en defecar les llavors ingerides, les escampaven i la planta naixia d'entre els excrements. Va ser donada a conèixer a la resta del món durant l'època colonial, en què es feia servir per adornar les esglésies durant les festes nadalenques. A l'Argentina es coneix com l'"estrella federal" perquè el seu color vermell i la disposició dels pètals recorden l'emblema del Partit Federal, d'un vermell viu. Fins i tot, a Mèxic, d'on és originària, rep diferents noms, com "pascua", "sijoyo", "flor de bandera", "flor de nochebuena" o "flor de Santa Catalina". En altres països se'n diu corona dels Andes o flor de Nadal. Als Estats Units es coneix com a "poinsettia", en honor de Joel Roberts Poinsett, primer ambaixador nord-americà a Mèxic, que la va introduir als EUA el 1825. Des de l'any 1991, el 12 de desembre està declarat als Estats Units com a Dia Nacional de la Ponsètia, en commemoració de la data de la mort de Poinsett. Cultiu[modifica] A l'hemisferi nord, la flor de Nadal se sol cultivar com a planta d'interior a causa del fet que el màxim desenvolupament vegetatiu el té durant l'època propera al Nadal. És el principal cultiu de la floricultura als Estats Units. El responsable de difondre l'adquisició d'aquesta planta durant l'estació hivernal va ser Paul Ecke júnior, tercera generació de la família Ecke, uns emigrants alemanys establerts a Los Angeles el 1900. A més de transformar el mercat utilitzant esqueixos enviats per avió en comptes de plantes madures expedides per tren, repartia gratuïtament testos amb plantes a les emissores de televisió perquè apareguessin des del Dia d'Acció de Gràcies fins a Nadal. Se'n van veure en programes com The Tonight Show i l'especial nadalenc de Bob Hope, cosa que en va impulsar la demanda al mercat.[1] Als Estats Units és una planta que centra l'activitat dels floricultors entre l'agost i Nadal. Avui dia, en molts països és una planta que es ven tot l'any gràcies a tecnologies avançades com la manipulació del fotoperíode i la temperatura. Mitjançant inversions considerables es pot fer florir durant tot l'any. Es fa nana mitjançant reguladors de creixement per evitar la seva forma arbustiva i mitjançant la millora contínua. Les noves varietats comercials s'ofereixen de manera permanent. Sinonímia[modifica] Euphorbia coccinea Willd. ex Boiss. Euphorbia diversifolia Willd. ex Boiss. Euphorbia erythrophylla Bertol. Euphorbia fastuosa Sessé i Moc. Euphorbia lutea Alam ex Boiss. Euphorbia poinsettiana Buist ex Graham Euphorbia pulcherrima forma lutea Standl. Pleuradenia coccinea Raf. Poinsettia pulcherrima (Willd. ex Klotzsch) Graham Poinsettia pulcherrima var. albida Maund en Maund & Hensl.[2] Referències[modifica] ↑ Anton, Mike «The bloom is off the poinsettia business». Los Angeles Times, 23-12-2008 [Consulta: 28 desembre 2008]. (anglès) ↑ Sinònims al Catalogue of life.... [1][Enllaç no actiu] (anglès) Enllaços externs[modifica] Poinsettia a Infojardin- (castellà) "Cura de la ponsètia". (anglès) Cuetlaxochitl; La flor de Noche Buena Arxivat 2017-08-16 a Wayback Machine. a DFinitivo. (castellà) Poinsetias a la cultura americana[Enllaç no actiu]. (anglès) En altres projectes de Wikimedia: Commons (Galeria) Commons (Categoria) Viquiespècies Bases de dades taxonòmiques APD COL EOL FOC GBIF GRIN IN IPNI ITIS NCBI OTL Plantlist PWO Tropicos USDA WFO Registres d'autoritat GND (1) Categories: EuphorbiaNadal La pàgina va ser modificada per darrera vegada el 17 juny 2023 a les 18:37. El text està disponible sota la Llicència de Creative Commons Reconeixement i Compartir-Igual; es poden aplicar termes addicionals. Vegeu les Condicions d'ús. Wikipedia® (Viquipèdia™) és una marca registrada de Wikimedia Foundation, Inc. Política de privadesa Quant al projecte Viquipèdia Descàrrec de responsabilitat Codi de conducta Desenvolupadors Estadístiques Declaració de cookies Versió per a mòbils