INICI NOSALTRES LA BOTIGA SERVEIS JARDINERIA FLORISTERIA COMPRES ONLINE ACTUALITAT CONTACTE COM RECUPERAR LES PLANTES D’INTERIOR DESPRÉS DE L’ESTIU COM RECUPERAR LES PLANTES D’INTERIOR DESPRÉS DE L’ESTIU Posted at h in Consells by 0 Likes Si durant la teva absència per vacances les plantes han patit per falta d’atenció i te les has trobat pansides o faltes de vida i les puntes de les fulles seques o plenes de taques, hauràs d’iniciar immediatament un tractament de recuperació. Practicar les cures adequades durant la tardor i l’hivern farà recuperar el seu vigor. Les plantes solen patir per falta d’aigua, però també per excés. Els dos problemes tenen solució sempre que el dany no hagi superat el punt de no retorn. SEQUEDAT Símptomes: Terra seca, un buit entre el substrat i les parets del test, fulles marcides i flàcides, arrugades o caigudes … són símptomes inequívocs que la planta ha patit set. Si no s’ha assecat completament, encara hi pot haver solució. Solucions • Elimina les fulles marcides i caigudes i les flors seques. • Submergeix el test en un gibrell amb aigua o a la banyera fins que la terra es xopi i torni a inflar. • Retira el test de l’aigua, deixa escórrer una estona, i remou la superfície de la terra perquè les arrels s’airegin, però tenint cura de no trencar-les. • Treu pacientment amb un drap humit la pols i la brutícia que s’ha acumulat en les fulles. Si són molt fines, polvoritza-les amb aigua. • Retalla les puntes de les fulles seques. EXCÉS Símptomes La persona a qui vas donar la tasca de cuidar les teves plantes en la teva absència ha utilitzat la regadora amb més freqüència de la necessària? Si és així, trobaràs la terra xopa i amb verdet a la superfície, les fulles flàcides o amb taques marrons per l’atac de fongs, nous brots caiguts, tiges toves i fràgils, senyals de podridura a les arrels … Aquest problema té pitjor solució que l’anterior, però val la pena intentar la cura. Solucions • Extreu la planta del test amb cura de no danyar les arrels. • Embolica el pa de terra amb paper de cuina perquè absorbeixi l’excés d’aigua. Deixa-ho així fins que s’evapori el líquid. • Un cop sec el pa de terra retorna’l al test amb terra nova. • No ho reguis fins passats uns dies. PREVENCIÓ Per mantenir les plantes d’interior sanes, el més important és l’equilibri entre l’aigua que reben i la temperatura. L’excés d’aigua propicia l’aparició de malalties criptogàmiques que produeixen taques a les fulles i podridura en les arrels i tiges. Al menor símptoma hauràs de tractar la planta amb el producte fitosanitari adequat (consulta’ns abans). També és bo netejar la pols de les fulles un cop cada 15 dies. S’usa un drap humitejat amb aigua per a les de grans dimensions i robustes o un polvoritzador amb aigua per les fulles més fràgils. Les flors no s’han de mullar alhora de regar ni polvoritzar-les amb aigua. Si ja has après la lliçó i no vols que les teves plantes tornin a patir durant les teves vacances, opta per un bon sistema de reg: test amb autoreg, cons ceràmics, dispensadors individualitzats, gels…. Dll - Dv de 9:00 a 13:30 i de 16:00 a 20:00 / Dss de 9:00 a 20:00 / Dg de 10:00 a 14:00 Contacte 972 58 10 93 o info@9jardi.com © Copyright 9Jardí. Designed by Dingo Estudi Aviso legal / Política privacidad / Cookies 0 Your cart is empty.