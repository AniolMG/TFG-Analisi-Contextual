Segueix-nos a les nostres xarxes socials Inici Botigues Perruqueria Centre Veterinari Garden Indoor Blog Sobre Nosaltres Contacte Últimas entradas Tú estás aquí: Inicio / Garden / Gespa: cures i manteniment per gaudir d’un jardí de revista! Gespa: cures i manteniment per gaudir d’un jardí de revista! 7 abril, 2021/en Garden, Informació i Recomanacions, News, Novetats /por Prozovalls Center Que el teu jardí sigui com una catifa verda de gespa sana i uniforme és més fàcil del que penses…nomes requereix d’una sèrie de cures durant tot l’any per mantenir-lo impecable. Has de posar-hi especialment atenció durant la primavera per gaudir-lo com cal amb el bon temps. La clau de l’èxit és simple, NO evitar a la teva gespa cap d’aquestes labors: sega, regs, airejat, enceball, escarificat, ressembrada, abonat i birbes. Al nostre centre de jardinería t’assesorem sobre tot el que necessites per a mantenir verda e impecable la teva gespa. >> La Sega Al llarg de l’any es requereixen innumerables segues. El tall successiu ajuda a la gespa a la seva expansió i a una cobertura del terra més espessa. Amb quina freqüència s’ha de segar la gespa? Una pregunta complicada…depèn de molts factors: clima, orientació, sòl, varietat plantades, ús, freqüència de reg, etcètera… Com a punt de partida, hem de tenir en compte que en una sega mai hem de tallar més d’un terç de la longitud de la fulla. Per tant l’objectiu és que la sega eviti que la gespa s’espigoli i completi el seu cicle vital marcint-se. Dit això hem de tenir en compte que no hi ha una freqüència exacta; per tant a l’estiu segurament la sega serà més freqüent donat que la gespa es troba en procés de creixement. En canvi a l’hivern, la freqüència es veurà reduïda dràsticament pel fred que alenteix el creixement de la gespa. Respecte a l’alçada del tall, es recomana seguir instruccions de la varietat plantada donat que no totes són iguals. No oblidem, que en condicions extremes de fred o calor s’ha de pujar l’alçada del tall per no castigar massa l’herba. No és pas una feina fàcil, si penses que aquesta tasca no és per a tu sempre pots contactar amb el nostre servei de jardineria. De fet recentment hem incorporat una nova tallagespa TORO® que incorpora l’efectiva tècnica del mulching! No saps que és el Mulching? És un mètode de tall que consisteix bàsicament en no recollir la gespa tallada. És a dir, la màquina talla la gespa, la tritura molt finament en partícules i la deixar-la caure sobre la gespa tallada de manera que aquesta en descompondre’s es converteix en adob natural. (Important: Us recordem que aquesta tècnica requereix maquinaria específica, un tallagespa d’us domèstic no està adaptat. De fer-ho amb un domèstic podem matar la nostra gespa, heu de tenir-lo en compte aquells als que us agrada provar coses noves… ) Emprant la tècnica del “mulching” aconseguim diversos avantatges: Un abonat ecològic que garanteix una aportació de nutrients equivalent a un abonament de llarga durada. Un estalvi econòmic ja que no hem de comprar abonaments naturals o químics. No cal desfer-se de la gespa tallada, evitem contenidors de poda o viatges a la deixalleria. Millora de la qualitat del sòl ja que és un abonament ecològic. És una acció mediambiental molt positiva, prenem accions eco-friendly! El Reg de la gespa L’errada freqüent… el SOBRERREG. El reg ha de fer-se en funció de la varietat de gespa que tenim plantada, no totes requereixen la mateixa quantitat d’aigua. Teniu en compte l’evaporació i transpiració del sòl i sobretot tenint en compte l’època de l’any i el clima d’ on vivim. Sobretot en les estacions caloroses has d’evitar regar durant les hores centrals del dia per variats motius. Per un aprofitament eficient de l’aigua (evites evaporació per tant estalvies). Per evitar cremades a les fulles i sobretot per evitar les desagradables malalties que tant difícils es fan de curar. L’airejat La gespa amb el seu creixement al llarg del temps, acaba amb unes arrels molt compactades. Aquest fet produeix que la gespa no percebi l’aigua com cal i a mes les arrels no puguin créixer per falta d’espai. Aquesta tècnica tracta de compensar la compactació extraient del sòl petits terrossos en forma de taps de suro. Quan fer-ho? Primavera: Un airejat, molt recomanable i gairebé imprescindible per la bona salut de la gespa. Tardor: no és tan important, però sí recomanable. L’airejat és menys necessari en una gespa que es trepitja poc o està en sòl arenós. No obstant, si no ho fas cada any almenys, cada 2 o 3, sí és altament recomanable. L’enceball Ha de fer-se rere l’airejat, per tal d’aplicat una petita capa d’arena, humus o un mix d’ambdós. La seva finalitat es reomplir els forats fets mitjançant l’airejat amb un substrat solt, que facilitarà de nou el creixement de les arrels. Aquesta tasca també millorarà la qualitat de la nostra gespa en quedar oxigenada. L’escarificat de la gespa L’escarificat és la tècnica que s’utilitza per eliminar la capa de resta, molsa i terra a la base de la nostra gespa. Consisteix en esgarrapar superficialment el terreny per a trencar i eliminar aquesta capa. És important retirar-la donat que fa una pel·lícula que impermeabilitza el sòl, afavorint l’aparició de fongs i plagues. En superfícies petites pot fer-se amb un rasclet; però en grans es recomanable emprar un escarificador donat que és una tasca feixuga per fer-la a mà. Quan fer-ho? Le freqüència com hem comentat anteriorment en d’altres aspectes depèn del clima i l’orientació del terreny. En zones ombrívoles i humides caldrà fer-ho un parell de vegades per temporada; en zones assolellades amb un parell de cops a l’any serà suficient. Primavera: un escarificat és imprescindible. Tardor: un escarificat, especialment necessari si es forma molt feltre pel calcigament intens. La Ressembrada Al llarg de la seva vida la nostra gespa presentarà clapes, degudes a diversos motius…aquestes àrees hauran d’ésser ressembrades… Per fer-ho pots aprofitar la tasca d’enceball. A la zona afectada hauràs de remoure una mica el terreny, escampar llavors i finalment aplicar una capa de humus. La millor època per fer-ho es a l’inici de primavera o tardor. Cal evitar molta calor o fred, tingues en compte les indicacions de la varietat a plantar. L’Abonat El millor moment per l’abonat de la gespa és durant la primavera. El més senzill és emprar un adob específic per a gespa, especialment formulats sòlids i que són d’alliberació lenta; ideals per una aportació de nutrients necessaris al llarg de varies setmanes o inclús mesos. Altra opció és utilitzar humus a mode d’abonament que a més millora l’activitat microbiana del sòl. Així i tot, nosaltres et recomanem la tècnica del mulching. Com hem comentat abans, donat que és ECO-Friendly i a més t’aportarà un estalvi important. Les Birbes Les males herbes desllueixen la bellesa de la teva gespa, cal un control exhaustiu per mantenir-les a ratlla. Quan són aparicions aïllades i puntuals recomanem una birba manual sempre que la parcel·la a tractar sigui d’extensió petita. En parcel·les grans i aparicions constants recomanem l’aplicació d’un herbicida de fulla ampla; t’ajudarà a mantenir sota control les indesitjables males herbes. Si a més de males herbes la teva gespa pateix un problema de molsa i no aconsegueixes lliurar-te de la seva persistència, també existeixen al mercat productes anti-molsa, passa’t pel ‘ garden ’ i et recomanarem segons les necessitats de la teva gespa. La teva gespa presenta problemes i no saps com solucionar-los? Tingues present que al teu centre de jardineria Garden Prozovalls t’aconsellem… Ara bé, si el teu cas és que no tens temps, no se’t dóna bé, o qualsevol altre excusa… Demana’ns pressupost sense compromís dels nostres serveis de jardineria. Garden Prozovalls 977608054 Servei de Jardineria 627 47 35 09 // 658 66 09 17 I recorda ara és l’hora, quan els dies s’allarguen i les temperatures es suavitzen, la gespa es desperta! És el moment apropiat per dedicar temps a donar-li les cures apropiades i arreglar les zones danyades de la gespa del teu jardí. SEGUEIX-NOS A LES XARXES PER A MANTENIRTE AL DIA DE LES NOVETATS ! Relacionats Manteniment de jardins a la tardor: Tasques clau Fira Bestial Reus 2018 – Dies 17 i 18 de Març És la tardor l’estació de la poda? Etiquetas: abonaments, abonat, adob, airejat, birbes, centre de jardineria, eco-friendly, enceball, escarificat, garden prozovalls, gespa, herba, humus, malaltiesgespa, malesherbes, mulching, primavera, regs, ressembrada, sega, serveisdejardineria, tardor Compartir esta entrada Quizás te interese SUBSCRIU-TE Et mantindrem al dia de les nostres entrades al blog i altres notificacions CATEGORIES Categoria Blog (1) Centre Veterinari (3) Concursos (2) Garden (5) Informació i Recomanacions (56) Mascotes (15) News (9) Novetats (13) Productes (21) Recomanacions (11) Sin categoría (1) ÚLTIMS POSTS Gàbia de transport, ensenya fàcilment al teu gos a gaudir-la…… ? ?? 9 marzo, 2022 - 10:38 am Gossos i neu: consells per a protegir-los del fred i gaudir del passeig hivernal! 28 enero, 2022 - 12:09 pm Mascotes i menjar humà, sí o no? 23 diciembre, 2021 - 10:32 pm VISITA’NS A LA NOSTRA BOTIGA ONLINE! BLOG I NOTICIES DE PROZOVALLS Lo más leído Lo último Comentarios Gàbia de transport, ensenya fàcilment al teu gos a gaudir-la……... 9 marzo, 2022 - 10:38 am Millor pinso per a Gossos – Quina és la millor opci�... 28 abril, 2017 - 3:51 pm Les cendres al pinso per a gossos, què són? 12 mayo, 2017 - 4:11 pm Triar un bon pinso pel teu gos o gat – Consells i... 2 junio, 2017 - 3:51 pm CONTACTA AMB NOSALTRES Prozovalls Center S.L. 977608054 prozovallscenter@gmail.com ENS TROBARÀS A: C/Artesans 51 (Valls 43800) C/Tren 10 (Valls 43800) C-42, km.10 (Tortosa 43518) C/ de Nicaragua 42 (Reus 43204) FACEBOOK – PROZOVALLS CENTER INSTAGRAM – PROZOVALLS CENTER Seguir en Instagram © Copyright - Prozovalls - Tots els drets reservats Aviso Legal Política de Cookies Politica de privadesa