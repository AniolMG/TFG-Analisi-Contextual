La teva floristeria a Badalona | 📞 93 389 44 21 Què fem Projectes Qui som Blog Contacte Botiga Online Cat 0 PLANTES Com cuidar les plantes Els cicles vitals de les plantes varien en funció de l’espècie, però el compliment d’una sèrie de paràmetres contribueix a millorar-ne la pervivència. La clau de l’èxit del creixement d’una planta depèn de 3 factors: la llum, el reg i la temperatura. Si bé és cert que cada planta té les seves especificitats a tenir en compte, el millor és deixar-te aconsellar per la teva floristeria de confiança i no actuar per intuïció. Nosaltres us deixem amb l’explicació de cada un d’aquests factors perquè conegueu el que podem anomenar l’ABC de la cura de les plantes. La llum Tot i l’existència de plantes que prefereixen els espais interiors foscos, totes elles necessiten en menor o major mesura tenir contacte amb la llum solar per realitzar la fotosíntesi, el procediment pel qual processen el nutrient que els arriba del sòl. D’aquesta manera, tots els qui teniu finestres o balcons només heu de procurar que totes les vostres plantes, inclús aquelles d’interior, tinguin accés a la llum natural com a mínim unes quantes hores al dia. Això no vol dir deixar-les tot el dia sota la incidència directa dels raigs, sinó procurar-los un espai lluminós, encara que sigui sota un tendal o l’ombra d’altres plantes. El grau d’exposició solar dependrà de la tipologia de la planta. Les que necessiten més llum natural pel seu correcte desenvolupament són les ponsèties, els cactus i les orquídies, entre moltes altres; pel que fa a les que en tenen prou amb una exposició mitjana trobem plantes com ara el ficus o l’azalea, i les que prefereixen els espais poc il·luminats com ara la falguera i l’aglaonema. El reg L’aigua és la principal via d’ingesta de nutrients per a les plantes, però no totes necessiten la mateixa quantitat i freqüència de reg. Les plantes suculentes o crasses com els cactus o l’àloe vera, pròpies de climes secs, són més resistents a la sequera i no suporten bé la humitat; mentre que les plantes com ara el bambú o l’hibisc de la xina, pròpies de climes tropicals, requereixen una humitat constant per mantenir-se vives. Hi ha un mantra que heu de recordar: regar en excés és igual o més perjudicial per a les plantes naturals que regar-les poc. Si les reguem massa, l’aigua es podria estancar, provocant el podriment de les arrels i el consecutiu ofegament de la planta. Hi ha certs indicis que ens poden alertar, els més comuns són l’esgrogueïment progressiu de les fulles o el seu pansiment. Per contra, si no les reguem les arrels no podran dissoldre els nutrients essencials de la terra i acabaran assecant-se i morint. Una recomanació general és regar a les hores ‘fredes’ del dia: a primera hora del matí o a última hora de la tarda, això evitarà que l’aigua s’evapori per l’efecte del sol. A VENTURA floristes emprem un sistema especial de reg que conserva els minerals del subsòl (adob), cosa que permet mantenir les propietats de les plantes inclús després d’haver-les collit. Un cop a casa, una alternativa a aquest sistema i que vosaltres podeu fer de manera casolana és dissoldre una aspirina per cada litre d’aigua i polvoritzar les plantes amb la barreja un cop cada 3 setmanes, aproximadament. L’aspirina baixa el Ph de l’aigua, reduint-ne la formació de microorganismes i aportant nutrients a la planta en forma de carbohidrats. La temperatura Tot i la gran capacitat de resiliència de les plantes a climes que no són pròpiament els seus, aquestes són organismes que no toleren bé els canvis bruscs de temperatura, pel que l’ideal és ubicar-les a un espai de la casa o l’exterior on no estiguin exposades a grans corrents d’aire, així com tampoc a la presència propera de radiadors o aires condicionats. Un dels errors més freqüents és situar plantes d’interior a l’exterior i viceversa. Hi ha plantes que no suporten els climes extrems, sigui el fred o la calor. L’ideal en aquests casos és planificar bé l’adquisició de plantes de temporada quan volem decorar un jardí o una estança, així com estar disposats a traslladar a l’interior aquelles plantes més sensibles a les temperatures severes durant els mesos d’estiu i hivern. ARTICLE ANTERIOR Plantes de temporada SEGÜENT ARTICLE Plantes per a tothom NEWSLETTER No et perdis les novetats! INSCRIURE'M 93 389 44 21 info@venturafloristes.com Av. del President Companys, 18, 08911 Badalona, Barcelona Horari: Dilluns: 17:00 - 20:00 Dimarts a Divendres: 10:00 - 13:30 / 17:00 - 20:00 Dissabte: 10:00 - 14:00 Diumenge: tancat CONEIX-NOS Sobre VENTURA floristes Vols treballar amb nosaltres? BOTIGA Flors Plantes Roses Condolències PAGAMENTS I CONDICIONS Condicions i Procés de compra Política de Privacitat Avís Legal Política de Cookies Copyright 2020 © Tots els drets reservats 1