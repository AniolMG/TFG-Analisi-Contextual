AFILIA'T PRÉSTECS DONACIONS Manifest INDEPENDÈNCIA I LLIBERTAT UNITAT SERVEI AL PAÍS INDEPENDÈNCIA I LLIBERTAT La independència és viable i inevitable; el procés no té marxa enrere. Volem la llibertat plena pel nostre país i per la nostra gent, per això som lleials al compromís de fer efectiu el mandat de l’1 d’octubre i aconseguir la independència. Perquè és l’única solució per acabar amb la repressió, la retallada de drets, la persecució política i les causes judicials que l’estat espanyol exerceix contra els més de 3.000 represaliats, els afectats pel Tribunal de Comptes i els consellers exiliats Clara Ponsatí i Toni Comín i el president Carles Puigdemont. Així doncs, ens comprometem a treballar incansablement per una Catalunya que ocupi el lloc que li pertoca entre les nacions lliures del món, que exerceixi la seva sobirania, que sigui respectuosa amb els drets i llibertats, que estigui compromesa amb la justícia social i la igualtat d’oportunitats per a tothom i que garanteixi la democràcia de manera efectiva. Nosaltres hem nascut per deixar de ser independentistes i ser independents. UNITAT Som una formació política basada en la unitat i la força que la gent va demostrar l’1 d’octubre, perquè per això creiem en la unitat independentista com l'única eina que ens portarà a la independència, perquè sense unitat no avançarem. Des de Junts per Catalunya apostem per la generositat i capacitat de suma, d’incorporar noves veus i d’estructurar un estat per construir una societat forta i cohesionada. Junts guanyem i dividits perdem sempre. SERVEI AL PAÍS Junts per Catalunya representa el bon govern, el progrés de país, la justícia social, la sensibilitat pels moviments socials, el compromís per frenar el canvi climàtic i la recuperació del paper de la dona que necessitem en aquesta societat. I tenim el millor equip al servei d’aquests objectius i per a totes les persones, però necessitem treballar com a equip i demostrar la nostra fortalesa respectant una de les nostres senyes d’identitat: la diversitat i pluralitat. Per això, donarem servei als nostres ciutadans per avançar de manera ferma i decidida a guanyar la independència. Junts per Catalunya som aquí, continuem dempeus i defensant el mandat democràtic de l’1 d’octubre perquè volem deixar de ser independentistes i ser independents. Al nostre ADN tenim el compromís de portar el país a la independència amb la lleialtat que vam viure la tardor del 2017. Sota la doble pandèmia -la de la covid i la de la repressió de l’estat espanyol, que no s’atura- vam néixer amb el nostre primer congrés constituent i fundacional gràcies a la força de la gent. Volen fer creure que hem desaparegut, però l’estat espanyol no ha aconseguit doblegar-nos, seguim més vius que mai i estem preparats. Amb un equip que dedica la seva vida a fer la independència de Catalunya, sota el lideratge del president Carles Puigdemont, traslladarem els desitjos de la ciutadania de Catalunya. Us tenim a vosaltres, al lideratge del president Carles Puigdemont, la gestió dels nostres consellers, la presidència del Parlament, el suport dels alcaldes i regidors i la força dels nostres afiliats. Nosaltres hi serem! Junts, guanyarem. Afilia’t Nom Cognoms Telèfon Correu electrònic He llegit i accepto les Condicions d’inscripció i pagament i la Política de Privacitat Sóc major de 18 anys AFILIA’T Voluntaris hola@junts.cat 936 558 268 Contacta’ns Manifest Qui som Territori Polítiques sectorials Notícies Articles d'opinió Sala de premsa El Butlletí - MésJunts Transparència Agenda Espai Decidim Canal d'informació Política de galetes Política de privacitat Avís legal Tots els drets reservats. 2024 © Junts per Catalunya