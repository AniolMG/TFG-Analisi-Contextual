Gestionar el consentiment de les galetes Per oferir les millors experiències, utilitzem tecnologies com ara galetes per emmagatzemar i/o accedir a la informació del dispositiu. Donar el consentiment a aquestes tecnologies ens permetrà processar dades com ara el comportament de navegació o identificadors únics en aquest lloc. No consentir o retirar el consentiment, pot afectar negativament determinades característiques i funcions. Accepta Denegar Mostra les preferències Informació completa sobre protecció de dades DONACIONS CENTRE D’ESTUDIS INICI INFORMA’T PARTICIPA FORMACIÓ QUÈ ÉS LA CUP? QUÈ ÉS LA CUP? HISTÒRIA I NAIXEMENT ACTIVITAT POLÍTICA COM S'ORGANITZA LA CUP? La Candidatura d’Unitat Popular (CUP) és una organització política assambleària d’abast nacional, que s’estén arreu dels Països Catalans i que treballa per un país independent, socialista, feminista, ecologista i territorialment just. S’articula com a espai útil per totes aquelles persones i col·lectius amb voluntat transformadora que lluiten per la llibertat del nostre poble, amb la intenció de ser un espai de confluència dels moviments populars, en la lluita per l’alliberament nacional i social dels Països Catalans. El 2023 fa 20 anys de les primeres eleccions on l’Esquerra Independentista va presentar les primeres CUP, que se sumaven a unes poques candidatures que ja feia anys que havien consolidat aquesta aposta a les seves viles. La irrupció de les CUP no va ser en clau localista, sinó que pretenia posar a les institucions locals al servei de la construcció d’uns Països Catalans independents, socialistes i feministes. Des d’aleshores, l’aposta municipalista ha passat de 4 regidores i 4.750 vots, aquell 2003, a sumar, l’any 2019, 179.661 vots i 337 regidores compromeses en la transformació social, ecologista, feminista i antiracista dels Països Catalans. Un compromís que no només s’ha concretat en la feina institucional, sinó en la construcció d’un contrapoder i d’una lluita que, independentment de la correlació de forces, ha condicionat amb petites victòries el futur dels nostres municipis i país. La CUP és una organització nítidament socialista i té l’objectiu de substituir el model socioeconòmic capitalista per un de nou, centrat en els col·lectius humans i el respecte al medi ambient. Treballa per dibuixar un model econòmic i territorial pels Països Catalans al servei de la classe treballadora, oposat al de la patronal i l’Estat, així com tornar a tenir espais de trobada de la unitat popular per construir conjuntament alternatives arrelades i territorialitzades. La CUP planteja una alternativa que treballa per unes institucions al servei de les comunitats, garantint els drets i la vida als nostres municipis i comarques. Defensa que la propietat i la presa de decisions sobre els recursos, béns i serveis necessaris per a una vida digna (aigua, alimentació energia, habitatge, cures) han de passar a mans del poble en forma pública-municipal, comunal o cooperativa. És a dir, assolir la sobirania, entesa entesa com la capacitat de decidir col·lectivament sobre tot allò necessari per a la vida i el control democràtic dels sectors estratègics de l’economia. Per altra banda, la CUP té projecció nacional i de fet és vist ja com un dels responsables de l’actual creixement del independentisme. La CUP és i continuarà essent un dels actors més compromesos en les iniciatives populars que preparen la ruptura amb els estat espanyol i francès. En concret, no s’entendria el referèndum al principat sense la implicació de la CUP i l’esquerra independentista en les consultes que es van fer a molts municipis. La construcció nacional és central i vertebradora de la proposta política de la CUP, ja que la lluita per la supervivència del nostre poble, la defensa de la llengua i la cultura pròpia, de forma oberta i no excloent, és un fre per la imposició de dogmes globalitzadors i unificadors, així com de resistència a la dominació espanyola i francesa. Cada CUP local dibuixa país i cada lluita compartida dibuixa poble. Els drets polítics del poble català entesos com l’exercici del dret a l’autodeterminació i l’accés a la independència, la democràcia participativa i directa, la defensa de la unitat i la territorialitat del conjunt dels Països Catalans. Els drets de les classes populars i la igualtat cap una societat de redistribució de la riquesa, lluita contra l’atur i la precarietat, la defensa dels serveis públics, l’establiment de mecanismes de control popular de l’economia i el desplegament de polítiques efectives que garanteixin l’equitat i la igualtat d’ La defensa del territori contra les agressions ecològiques i urbanístiques, contra l’esquarterament del territori i la seva destrucció en benefici d’uns pocs, i per un desenvolupament realment sostenible. La lluita feminista i alliberament sexual i de gènere. Superació de l’actual model heteropatriarcal i de discriminació per motius de gènere o opció Corresponsabilitat de les tasques reproductives i de cures i lluita per la igualtat de drets i de salaris. La supervivència de la llengua i la identitat nacional. Promoció i oficialitat del català en tot el territori nacional sens perjudici de les parles de l’àmbit privat, garantia de la unitat de la llengua, indústries culturals pròpies i autocentrades, reforçament del teixit cultural d’arrel popular arreu dels Països Catalans. L’Internacionalisme com a forma de relació igualitària, anticolonial i fraternal entre pobles, per la gestió comuna dels afers generals i per la superació dels conflictes internacionals. HISTÒRIA I NAIXEMENT 1986 El 14 de desembre de 1986 es va constituir l’AMEI (Assemblea Municipal de l’Esquerra Independentista), arran dels contactes que el Moviment de Defensa de la Terra (MDT) va iniciar amb diversos col·lectius locals per mirar de bastir i coordinar candidatures que concorreguessin a les eleccions municipals de juny del 1987. Durant els quatre anys següents, malgrat els intents de l’Estat i de la direcció d’ERC de liquidar l’Esquerra Independentista en tots els fronts, el projecte de l’AMEI va experimentar un creixement, que es va manifestar en un augment tant dels nuclis CUP com del nombre de candidatures en què participaven persones o col·lectius que estaven vinculats a l’AMEI. 1991 – 1998 La crisi de l’Esquerra Independentista posterior als anys 1991-1992 va afectar la línia ascendent de l’AMEI, la qual cosa es va traduir sobretot en la desaparició d’algunes CUP creades abans de 1991. El desembre de 1998, un grup de persones vinculades a les CUP de Biosca, Manresa, Navarcles, Sabadell, Salt, Torà i Valls i a la UM9 de Sant Pere de Ribes van iniciar un procés de rellançament de l’AMEI. Aquest procés va tenir una primera concreció en l’elaboració d’una definició política i en la presentació de candidatures a les eleccions municipals del 1999. ACTIVITAT POLÍTICA Teixir la Unitat Popular La política des del carrer Lluita Institucional COM S'ORGANITZA LA CUP? Assemblees Locals Assemblees Territorials Estructura organitzativa Seu Nacional de la CUP Carrer Casp 180 (baixos), Barcelona. 930185459 contacte@cup.cat Vols subscriure't al nostre butlletí? He llegit i accepto la política de privadesa INFORMA’T PARTICIPA QUÈ ÉS LA CUP? PREMSA CAMPANYES TRANSPARÈNCIA CONTACTE FORMACIÓ Protecció de dades Política de cookies (EU)