MITJANS LOCALS
ACTUALITAT
PROPERAMENT
CONTINGUTS
El 10% dels diners no es canviarà a euros
28/10/2001 19:26hAltres
El canvi de la pesseta a l'euro suposarà un important estalvi per al Tresor públic. Com en aquella vella màxima que diu que de moltes petites parts se'n fa un gran tot, el Banc d'Espanya calcula que el 80% de les monedes de pesseta i el 50% dels duros no seran retornats. Tot i que pels ciutadans representaran xifres irrisòries, aquest fet suposarà un important estalvi a nivell global.
Concretament, les pessetes i duros no retornats podrien reportar fins a 30.000 milions de pessetes al Tresor, l'equivalent a 180 milions d'euros. El que és menys probable és que la gent conservi els bitllets, que el Banc estatal compta tenir retirats quasi íntegrament ja el dia 30 de juny.

Aquestes previsions formen part de l'estudi enllestit pel Banc d'Espanya per fer el seguiment del canvi de moneda. El període de coexistència de les dues unitats serà el més complicat, però l'entitat preveu que al mes d'abril ja s'hauran retirat fins a un 70% del total de pessetes en circulació.

Per fer-ho, els ciutadans podran dirigir-se als seus bancs i caixes amb les monedes i bitllets en pessetes, que els seran intercanviats per euros. En cas que la xifra intercanviada superi els 2 milions i mig de pessetes, el portador es veurà obligat a identificar-se. Si la quantitat supera els 5 milions, el banc està obligat a posar-ho en coneixement de les autoritats d'Hisenda.
Share Tweet
ENLLAÇOS
Premsa
Xarxa Audiovisual Local
Mapa d'entitats
LA XARXA
Qui som
Avís legal
Política de privacitat
Política de cookies
Dret d'ús de les imatges
CONTACTA'NS
Xarxa Audiovisual Local (XAL)
Travessera de les Corts, 131-159
Pavelló Cambó Recinte Maternitat
08028 Barcelona
+34 935 080 600
laxarxa@laxarxa.cat
www.xal.cat
© Xarxa Audiovisual Local, SL