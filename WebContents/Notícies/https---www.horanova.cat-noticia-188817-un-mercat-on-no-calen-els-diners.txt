menú
Hora Nova
Dissabte, 17 de febrer de 2024
Categories
Entrevistes
Opinions
En paper
Subscripció
Contacte
Inici Actualitat Gent, El Tema
Un mercat on no calen els diners
per HORA NOVA
Gent, El Tema
Dilluns, 14 d'octubre de 2013 - 19:19h
0
En aquests temps d’incertesa econòmica i en què tothom es replanteja els valors eminentment materialistes de la nostra societat, neixen iniciatives que pretenen promoure un esperit d’intercanvi que vagi més enllà de l’estrictament material. Una d’elles és el mercat ‘Muga Muga d’Intercanvi de productes casolans, saber o serveis’. Es tracta d’una trobada que s’ha celebrat ja durant tres edicions -la darrera aquest diumenge passat- que es perllonga durant tota la jornada al centre de Sant Llorenç de la Muga i que vol atraure tota mena de persones que tinguin ganes de donar o rebre coneixements o bescanviar qualsevol bé manofacturat que tinguin per casa.

La idea principal és poder anar al mercat sense la necessitat de diners; dur fins allà joguines, roba, una bicicleta o el que sigui i dedicar el temps a passejar i retrobar-se amb un ritme de vida més pausat que ja sembla enterrat a l’oblit dels temps definitivament. A més, tothom que vulgui compartir coneixements o saviesa està convidat a fer-ho als diversos tallers que es duen a terme.

El projecte és idea de Sarah Marbaise i Yannick Veder, residents en aquella població, i expliquen que s’inspiren en la popular trobada que es fa a Mieres, que ja plenament consolidada al calendari de fires, atrau centenars de persones cada edició. Deu veïns més del poble els ajuden en les tasques organitzatives en què cadascú s’encarrega d’una part del projecte.

La Sarah, però, va un pas més enllà i explica que hi ha una idea d’associacionisme popular, ja sigui intergeneracional o entre veïns, un fet que avui en dia cotitza a la baixa però que cada vegada agafa més volada donats els temps que corren. “Volem Valorar l’individu, les seves capacitats, la importància de cada persona i les diferències de cada un com a complementari de l’altre. Al contrari de la solitud o de la rivalitat, el que volem és unir-nos i utilitzar els nostres dons i passions. En la nostra petita escala, és clar, però ajuntar-nos i gaudir, compartir els nostres sabers, intercanviar el que sabem fer, aprendre i créixer com a individus i com a companys, com a peces del puzle gegantí que és el nostre món!”, explica.
Imprimir
Envia a un amic
PDF
0
Comentaris

No hi ha cap comentari




Comenta aquest article
Nom
Població
Adreça electrònica
(No es visualitzarà. Ha de ser real per validar el comentari)
Missatge
He llegit i accepto la Política de Privacitat
14 de febrer de 2024
DESCARREGA'T EL PDF
HEMEROTECA
Més llegides
Llançà encarrila l’últim tràmit abans de construir l’anhelada rotonda de l’N-260
El model de la UE Figueres, al Cercle Euram
Masquef calma els ànims dels veïns amb el projecte de trasllat del menjador social
Les mil cares del Carnaval
Les protestes dels pagesos també arriben a l’Alt Empordà

Un projecte de
Amb el suport de
Associat a:
Segueix-nos
Suscripció al butlleti
He llegit i accepto el tractament de dades
Qui somContacteAvís legalPolítica de privacitatPolítica de cookies