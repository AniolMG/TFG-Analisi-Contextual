AVUI PARLEM DE
SUBSCRIU-T'HI
ACCEDEIX
CAT
CAST
Mònica Planas Callol
SEGUEIX-ME
17/02/2024
Leer en castellano
TV3 repara el greuge amb la Catalunya del Nord
2 min
3
Regala aquest article
Imatge de la inauguració de la nova delegació de TV3 a Perpinyà. TV3
Divendres, tant en el Telenotícies migdia com en el Telenotícies vespre, ens informaven que s’havia inaugurat la nova delegació de TV3 a Perpinyà. La notícia és motiu de celebració, sobretot tenint en compte el greuge comparatiu d’haver deixat la Catalunya del Nord sense aquesta seu aquests darrers deu anys. En la informació ens mostraven les imatges de l’acte, amb els càrrecs responsables de la CCMA, encapçalats per Rosa Romà en tant que presidenta del consell de govern de l’ens. Sorprenentment, també hi havia la vicepresidenta del govern i consellera de presidència Laura Vilagrà, i es recollien unes declaracions seves per celebrar la iniciativa. Una presència política que resulta innecessària quan es tracta d’inaugurar una delegació professional. Encara que fos una qüestió estrictament protocol·lària, la independència de la televisió pública de les ingerències polítiques també ha de ser una qüestió formal.
Inscriu-te a la newsletter Pensem
Les opinions que et fan pensar, t’agradin o no
INSCRIU-T’HI
En la informació ens presentaven també la nova delegada, la periodista Laura Bertran, i ens en glossaven el currículum, gairebé com a garantia de competència. A les imatges de la fotografia oficial, per cert, vam poder veure el rètol de la façana de la nova seu, que especificava "Delegació Catalunya Nord". Sorprèn que la televisió pública hagi fet servir la denominació que el seu propi llibre d’estil, el de la CCMA, proposa com a secundària, ja que prioritza l’ús de Catalunya del Nord, amb la preposició, com a denominació principal, d’acord també a la nomenclatura establerta per l’Institut d’Estudis Catalans.
Per acabar-ho d’adobar, el plantejament informatiu d’aquella notícia grinyolava. El Telenotícies ens anunciava la inauguració de la delegació a la Catalunya del Nord, però potser la millor manera d'anunciar-ho hauria sigut posar en marxa la seva tasca informativa i no pas aquella postal promocional per fer el paperot.
Per fer palesa aquesta ampliació de la televisió pública del país, la millor manera de presentar-se a l’audiència era a través de l'exercici del periodisme i no de la promoció. Una manera ambiciosa, professional i moderna de presentar-se i mostrar la seva veritable funció hauria sigut a través d’una primera crònica informativa de Laura Bertran o, si es tractava d’anunciar-se, d’una crònica que tractés els reptes informatius d’aquesta delegació, el que suposa per al territori i per al català, el que pot significar periodísticament per a la televisió pública i per al país, amb veus expertes i persones del territori. En canvi, ens van oferir l’escena de la congratulació i les enhorabones, que aporta ben poc. És evident que forma part d’aquesta dèria de l’autobombo a la qual ens estan sotmetent de manera constant a tota l’audiència del 3Cat, autoexplicant-se i autopublicitant-se fins a l'avorriment. I hem arribat al punt que això també s’ha acabat arrossegant en el Telenotícies i s'ha confós el relat corporatiu i empresarial amb el relat periodístic.
Mònica Planas Callol és periodista i crítica de televisió
VEURE 3 COMENTARIS
CONTINGUT ELABORAT PER
Mònica Planas Callol
SEGUEIX-ME
MÉS DE LA SECCIÓ
Opinió
Elena Costas
Esther Vera
Mònica Planas Callol
TV3
OPINIÓ
Elena Costas
Editorial
| El símptoma Navalni
Abel Riu
| Aguantar la respiració
Esther Vera
Àlex Gutiérrez
Carme Colomina
Pamela Paul
Joan Ridao
Suso de Toro
| El jutge que n’està fart
Josep Ramoneda
Toni Soler
Llibert Ferri
| L'embolic de l'apòstol Feijóo
José María Brunet
Núria Orriols Guiu
| Cent d’Estellés
David Fernàndez
Dona suport a la informació de qualitat i rigor. Entre tots fem l'ARA.
SUBSCRIU-T'HI
EL MÉS POPULAR
EL MÉS VIST
EL MÉS COMENTAT
Núria Orriols Guiu
1.
Josep Ramoneda
2.
3.
4.
Sofia Coll:
5.
Núria Orriols Guiu
1.
Toni Soler
2.
3.
4.
La delinqüència a Barcelona: puja el tràfic de drogues i baixen els furts
5.
DESCOBREIX
VEURE'N MÉS
Neu, foscor i foc de morter: una nit qualsevol al Donbass
Adriy Kopleist
EUROPA
Sofia Coll: "Hi ha 'chonis' que parlen un català increïble"
Àlex Gutiérrez
MÈDIA
VIDEO
Yolanda Sey: “No m’agrada l’etiqueta de «negra catalana»: puc ser catalana i ja està?”
Albert Om
CINEMA
Periodisme lliure i compromès, per estar ben informat
SUBSCRIU-T'HI
Manifest
Qui som
Firmes
Temes
Publicitat
Contacta
App:
IOS
Android
© ARA 2024
Privacitat
Condicions
Cookies
Col·laboradors