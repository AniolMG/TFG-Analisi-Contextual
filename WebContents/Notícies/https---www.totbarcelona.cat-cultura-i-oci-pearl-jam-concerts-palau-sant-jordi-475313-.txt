CA ES
POLÍTICA
SOCIETAT
ECONOMIA
MOBILITAT
HABITATGE
CULTURA I OCI
TOT ESPORTS
Una imatge d'arxiu del Palau Sant Jordi / Jordi Play
Cultura i Oci
Pearl Jam anuncia dos concerts al Palau Sant Jordi per a aquest estiu
Les actuacions tindran lloc el 6 i el 8 de juliol en el marc de la seva gira mundial
Alba Losada
13/02/2024 21:44
El grup de música nord-americà Pearl Jam torna a Barcelona. Tal com ha anunciat, oferirà dos concerts els pròxims 6 i 8 de juliol al Palau Sant Jordi. La banda presentarà el seu nou àlbum, ‘Dark Matter’, que es publicarà el pròxim 19 d’abril. Ja s’ha publicat un primer avançament, una cançó que té el mateix nom que l’àlbum.
Pearl Jam farà aquests dos concerts en el marc de la seva gira mundial, que comença el pròxim mes de maig i consta d’un total de 35 actuacions. Les persones interessades a assistir a algun dels concerts de Barcelona, han d’afanyar-se. Tenen temps límit fins al pròxim 18 de febrer per enregistrar-se a una web per obtenir un codi. Les persones que rebin el codi podran comprar l’entrada a partir del pròxim 23 de febrer.
Un concert molt esperat
Dos dies després de la cita amb Pearl Jam a Barcelona, els fans d’Estopa en tenen una altra d’important: el concert a l’Estadi Olímpic Lluís Companys del 10 de juliol. Els germans David i José Muñoz van posar a la venda les entrades el passat mes de desembre, i es van esgotar en qüestió d’hores. Aquest fet és una mostra més de la il·lusió amb la qual els fans del duet musical de Cornellà van rebre l’anunci del concert de la nova gira amb motiu del 25 aniversari del grup rumber del Baix Llobregat. També va ser motiu de celebració saber que el març de 2024 els músics presentaran el seu nou disc, ‘Estopía’, jugant en el títol amb el nom de la banda i la paraula ‘utopia’.
Els Estopa en una actuació / Ricardo Rubio (Europa Press)
Dins del món dels concerts, també és important recordar que en aquests moments se celebra el Cruïlla d’Hivern, un cicle de concerts que es fa a diferents punts de la ciutat. Entre les actuacions més populars, destaquen la del grup barceloní Mujeres, que va tenir lloc a la Razzmatazz el passat cap dissabte; i el del duet Delaporte, que acollirà el pròxim divendres la sala Paral·lel 62 (antiga Sala BARTS).
concerts Palau Sant Jordi
Nou comentari
Comentari *
Nom
Qui som
Publicitat
Contacte
Política de privacitat
Seguiu-nos:
Amb la col·laboració:
Membres associats: