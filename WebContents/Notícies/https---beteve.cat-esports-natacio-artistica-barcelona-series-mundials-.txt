avui destaquem: sense llum Dani Alves agressió Poble-sec descoberta via Laietana droga Fòrum BCN Eurovision en directe 13,9 ºC La millor natació artística tornarà a Barcelona amb les Series Mundials La Federació Catalana de natació anuncia que Barcelona acollirà una prova de la Lliga mundial Carles Alcoyent Corominas 14 de desembre de 2018 La millor natació artística, coneguda també com a sincronitzada, tornarà a Barcelona. La piscina Sant Jordi serà l’escenari d’una de les proves de les Series Mundials que organitza la Federació Internacional de Natació (FINA). En el cas de Barcelona serà l’última prova de la Lliga mundial i es disputarà del 31 de maig al 2 de juny. Què són les Series Mundials? L’anunci d’aquest prova el va fer el president de la Federació Catalana de Natació, Enric Bertran, durant el tradicional dinar de Nadal amb la premsa. En aquesta trobada, Bertran va afirmar que “ja tocava fer una gran competició de natació artística ja que la ciutat no ha tingut cap cita internacional des dels Mundials de 2013“. El màxim mandatari de la natació catalana va assegurar que Barcelona acollirà proves de les series mundials l’any vinent i el 2021. Les Series Mundials és un circuit de natació artística creat per la Federació Internacional per unificar diversos campionats que es feien per tot el món. La prova de Barcelona serà l’última de la Lliga mundial. Aquesta començarà a finals de febrer a París. Després passarà per Grècia, Kazan (Rússia), Tòquio, la Xina, Greensboro (els Estats Units), Quebec i acabarà a Barcelona. La prova coincidirà amb el 61è Campionat d’Espanya de Natació Artística absoluta que també es disputarà a la ciutat. L’última vegada que el Trofeu Infantes es va fer a Barcelona, va ser l’any 2011. 2019 per l’artística i 2018 per al waterpolo La natació artística agafarà el relleu al waterpolo, pel que fa a la ciutat de Barcelona. Aquest estiu, les piscines Bernat Picornell van ser l’escenari de la 33a edició dels Campionats d’Europa de Waterpolo. Durant 15 dies, la ciutat va acollir el millor waterpolo europeu, en un campionat en el qual les seleccions espanyoles van acabar sotscampiona, en categoria masculina i medalla de bronze en la femenina. D’esquerra a dreta: Pere Robert (vicepresident FCN), Nani Guiu (dtor. tècnic waterpolo), José Antonio Castillo (director tècnic natació), Dani López Pinedo (jugador CNAB), Berta Ferreras (nedadora artística), Álvaro Granados (jugador CNAB), Enric Bertran (presdient FCN) i Pau Ribes (nedador artística) Pel president de la Federació Catalana, “la disputa de l’Europeu va ser, una vegada més, una bona mostra de la capacitat que té la ciutat i la natació catalana per organitzar esdeveniments de gran importància per als clubs i per a Barcelona”. Canvis i continuïtat a la Federació Enric Bertran, que va ser reelegit per quatre anys més al capdavant de la Federació el mes de març passat, va aprofitar el dinar per presentar els nous directors tècnics de l’entitat. En natació, José Antonio Castillo, “Casti”; en waterpolo, l’exentrenador del CN Sabadell femení, Nani Guiu; i en natació artística, la sotscampiona olímpica al 2008, Gisela Morón. A la trobada també hi van assistir els jugadors del Club Natació Atlètic-Barceloneta i de la selecció espanyola, Álvaro Granados i Dani López Pinedo, i els nedadors d’artística Berta Ferreras i Pau Ribes. seccions esports natació etiquetes — natació artística — natació sincronitzada També et pot interessar esports Ona Carbonell es capbussa amb els taurons a L’Aquàrium esports La Copa Nadal de natació arriba a la 109a edició amb novetats en el recorregut esports Chen Yansheng brinda per l’Espanyol i diu que “la humilitat ens farà grans” esports El Sant Andreu i el Martinenc necessiten sumar com més aviat millor esports L’Espanyol s’enfrontarà amb el Vila-real en els vuitens de la Copa del Rei sobre nosaltres transparència professionals anuncia’t brànding i comunicació normes de participació política de privacitat avís legal política de galetes configuració de galetes segueix-nos descarrega't l'app © betevé, 2024. Tots els drets reservats.