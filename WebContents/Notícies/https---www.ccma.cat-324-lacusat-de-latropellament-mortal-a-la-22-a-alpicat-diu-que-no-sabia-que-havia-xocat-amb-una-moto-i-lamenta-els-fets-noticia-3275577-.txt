mor Aleksei Navalni Rússia
NOTÍCIES
ESPORTS
CORPORATIU
Notícies
Directes
Últimes notícies
Seccions
El temps
L'acusat de l'atropellament mortal a l'A-22 a Alpicat diu que no sabia que havia xocat amb una moto i lamenta els fets
08/02/2024 - 16.01
compartir a Facebook
compartir a X
Guarda't la notícia a la teva llista
MÉS INFO
ACN Lleida - L'acusat d'atropellar mortalment amb el seu vehicle dos motoristes que circulaven per l'A-22 a Alpicat (Segrià) el 2021 mentre anava ebri i drogat ha admès a l'Audiència de Lleida la seva responsabilitat en les morts, però ha dit que en el moment del xoc "no sabia que havia topat amb una moto i menys amb persones". Abans, els pèrits han concretat que el processat conduïa amb "excés de velocitat" i "erròniament" quan va envestir la moto de les víctimes, que circulaven correctament i van morir per l'impacte. A més, un informe tècnic del vehicle de l'acusat conclou que anava a 149 km/h i va prémer el fre just abans del xoc. La Fiscalia demana 8 anys i mig de presó, l'acusació particular 10 i la defensa 5 en un centre de desintoxicació.
El judici contra el veí de Lleida que va atropellar mortalment una parella que circulava amb moto per l'A-22 la nit del 17 de setembre de 2021 ha quedat vist per sentència després de dos dies de vistes a l'Audiència. L'acusat, que ha declarat en darrer lloc, ha admès la seva responsabilitat en els fets, però ha negat saber que havia xocat contra la moto de les víctimes. Després del xoc, el vehicle del processat es va aturar a la cuneta de l'autovia.
"Vaig entrar en estat de pànic, no estava del tot bé perquè havia consumit alcohol i drogues. S'havien activat els airbags, però es van desinflar ràpidament. Vaig mirar pel retrovisor i només vaig veure els plàstics (dels senyals de protecció de l'autovia). En aquell moment pensava que havia xocat contra un mur o algun senyal, però no sabia que era una motocicleta i menys que hi anaven dues persones", ha dit l'home.
Preguntat per què va marxar del lloc dels fets, l'acusat ha dit que tenia la sensació que estava en un punt perillós de la carretera i no volia provocar més accidents. Diu que va avançar fins que va trobar un camí on es va poder aturar amb "més seguretat". Ha negat veure en aquest trajecte cap dels cossos o la moto de les víctimes, que van sortir projectats a desenes de metres de distància del punt de la col·lisió. 
L'acusat ha explicat que aquella nit havia anat a Almacelles i després havia agafat el cotxe per tornar a la seva casa a Lleida malgrat que es trobava sota la influència de l'alcohol i les drogues. En aquest sentit, ha dit que està sotmès a tractaments de desintoxicació i creu que és un "problema a reparar", malgrat que des de l'agost de l'any passat no consumeix res.
L'home ha lamentat les morts: "Admeto tota la responsabilitat. En aquell moment no tenia el cap clar, no vaig prendre les decisions correctes i em van portar a aquest punt. Em sap molt greu, dono la meva disculpa, el meu condol i acompanyo al sentiment a les parts afectades", ha conclòs.
Prèviament a la seva declaració, diversos pèrits han explicat que les víctimes portaven el casc i circulaven correctament per l'A-22. En canvi, l'acusat conduïa el seu vehicle de manera "errònia" d'un cantó a l'altre i amb "excés de velocitat", tal com va declarar dimecres un transportista. De fet, un informe tècnic ha revelat que anava a 149 km/h i va prémer el pedal del fre just abans de l'impacte amb la moto.
En aquest sentit, se l'acusa dels delictes d'homicidi per imprudència greu i el d'abandó del lloc dels fets. En les conclusions, la fiscal, que demana per a l'home 8 anys i mig de presó, ha considerat que aquest va tenir constància del xoc amb la moto.
"Els testimonis i pèrits diuen que hi havia visibilitat perfecte cent metres abans del lloc de l'accident i l'acusat va prémer el fre mig segon abans de l'impacte". Per la seva part, l'acusació particular eleva la petició de pena a 10 anys i també sol·licita un augment de les indemnitzacions per a les víctimes. Un exemple és l'increment de 100.000 a 150.000 euros per cadascun dels pares.
D'altra banda, la defensa ha dit que el seu client ha reconegut la seva responsabilitat en tot moment i que "no vol marxar de rosetes". Tot seguit, ha demanat que se l'ingressi en règim tancat durant cinc anys en un centre de desintoxicació. Durant el judici, una de les pèrits ha afirmat que "a dia d'avui, l'acusat pot fer un seguiment ambulatori tranquil·lament, no li cal anar a un centre".
compartir a Facebook
compartir a X
EL MÉS LLEGIT
Rànquing
Què explica la diferència de resultats a l'informe PISA en escoles i instituts similars
Gratuïtat del túnel del Cadí: la Generalitat en revisarà els criteris per agilitzar els tràmits
Viu 5 anys en un hotel de Nova York sense pagar i reclama que n'és el propietari
Detecten un cas de pesta negra als Estats Units: com es transmet i com s'ha de tractar
Una empresa de Begur gasta més de 3 milions de litres d'aigua per omplir piscines
* Dades de les últimes 24h
AVUI ÉS NOTÍCIA
Què explica la diferència de resultats a l'informe PISA en escoles i instituts similars
Mireia Rom Salvador
Eleccions a Galícia: per què les pot guanyar Pedro Sánchez tot i perdre-les
De Politkóvskaia a Navalni: la llista de rivals de Putin morts en estranyes circumstàncies
TV3
Catalunya Ràdio
Notícies
Esports
EL MÉS LLEGIT
EL MÉS VIST
EL MÉS ESCOLTAT
El més llegit de Notícies
Viu 5 anys en un hotel de Nova York sense pagar i reclama que n'és el propietari
L'assassí de tres germans a Madrid mata el company de cel·la i ho comunica per l'intèrfon
Mor Aleksei Navalni, l'opositor rus aïllat en una presó de l'Àrtic
Detecten un cas de pesta negra als Estats Units: com es transmet i com s'ha de tractar
Alliberen Linito, un mico caputxí que ha viscut 35 anys engabiat en un pis a Barcelona
Desmuntar anys de vida d'avui per demà: fan fora els usuaris d'un càmping de Coma-ruga
El detingut per la brutal agressió al metro ja hauria atacat altres dones abans
Què explica la diferència de resultats a l'informe PISA en escoles i instituts similars
Detinguts per enviar al súper les filles, de 6 i 8 anys, gairebé nues i brutes a Palència
Gratuïtat del túnel del Cadí: la Generalitat en revisarà els criteris per agilitzar els tràmits


* Dades de les últimes 48h
ALTRES INFORMACIONS:
Vosaltres mateixosLa travessaÚltimes notíciesCalendari laboral 2022 i 2023Calendari escolar curs 2022-2023Ajuda Lloguer JovesEstalvi factura llum i gasMés temesAixò no és SuèciaPel·lícules
Enllaços
NOTÍCIES
ESPORTS
Corporatiu
El grup
Transparència
Responsabilitat social
Fundació La Marató
Premsa
Publicitat
Vendes internacionals
Presentació de projectes
Espai Proveïdor - Client
Perfil del contractant
Còpia i Venda d'imatges
Botiga
Selecció de personal
Càsting
Contacta'ns
Atenció a l'audiència
Com veure'ns i escoltar-nos
Visita'ns
Llengua
Promoció de la llengua
És a dir
Espai de l'aranès
Bon dia. Directori de mitjans en llengua catalana
Llibre d'estil
Troba'ns a
Mòbils i tauletes
Televisions connectades
Ajuda plataforma 3Cat
Avís legal
Cookies
Delegat de protecció de dades
Accessibilitat
Mapa web
© 3Cat