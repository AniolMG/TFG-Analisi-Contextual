Menú
Tarragona Ràdio – Notícies, programes i podcasts de Tarragona
La ràdio de la ciutat
ÚLTIMA HORA ZONA PODCAST PROGRAMES A LA CARTA
INFORMATIUS, SUCCESSOS
Commoció a la ciutat i entre la comunitat universitària per la mort dels dos joves de 19 i 23 anys en accident de trànsit a Montblanc
Els dos tarragonins estudiaven Ciències de l’Activitat Física i de l’Esport a l’INEF de la Universitat de Lleida
per REDACCIÓ
11/12/2023
Facebook
Twitter
LinkedIn
WhatsApp
Copy Link
Commoció a la ciutat i entre la comunitat universitària per la mort dels dos joves de 19 i 23 anys en accident de trànsit a Montblanc. Els dos tarragonins estudiaven Ciències de l’Activitat Física i de l’Esport a l’INEF de la Universitat de Lleida.
En nom de tota la comunitat universitària, el centre ha fet arribar el condol a familiars i amistats dels estudiants morts en el tràgic accident. També han desitjat una recuperació ràpida i satisfactòria a l’estudiant del mateix grau, que va resultar ferida al mateix accident.
També han mostrat el condol des dels Xiquets del Serrallo, colla on la jove de 19 anys era simpatitzant, i familiar i amiga de molts dels castellers, diuen en una piulada. Des del barri mariner també envien el més sentit condol per la prematura i irreparable pèrdua.
L’alcalde de Tarragona, Rubén Viñuales, fa una piulada on diu que la ciutat «plora als dos joves que han perdut la vida a la carretera. No hi ha paraules de consol per aquesta tragèdia. Traslladem el nostre amor i afecte als familiars i amics dels dos joves tarragonins»
Els fets van passar aquest diumenge cap a les 23.50h a la N-240. Per causes que encara s’estan investigant, un turisme va sortir de la via i va col·lidir contra un arbre.
Arran de la incidència, es van activar vuit patrulles dels Mossos d’Esquadra, tres dotacions dels Bombers de la Generalitat, que han realitzat tasques d’excarceració, i quatre unitats del Sistema d’Emergències Mèdiques (SEM). Quant a l’afectació viària, es va habilitar pas alternatiu amb un carril tallat fins a tres quarts de sis del matí.
ETIQUETAT: ACCIDENTACCIDENT DE TRÀNSITMONTBLANCTARRAGONA
ENTRADES RECENTS
“Sucia”, la societat davant les agressions sexuals
L’alcalde demana al conseller de Salut que ampliïn el pàrquing de Joan XXIII per cobrir les necessitats dels treballadors de l’hospital
Tarragona Ràdio celebra dissabte 38 anys d’història de l’emissora municipal de la ciutat
El futur CUAP de Tarragona anirà al costat de l’Hospital Joan XXIII
Dani Vidal, tranquil tot i la baixa dels dos centrals habituals a Sestao
Els veïns de la Granja celebren l’ampliació del CAP però exigeixen que s’ofereixi un servei de qualitat
El Centre Cívic de Sant Salvador acull una obra teatral sobre sostenibilitat i un curs d’autodefensa per a dones
El Pati Jaume I acull l’exposició ‘L’ànima de la fruita’
CONTACTA
Telèfon:
+34 977 244 816
Redacció:
redaccio@tarragonaradio.cat
Publicitat:  publicitat@emmct.cat
Envia’ns un missatge
Política de cookies
Política de privadesa
ON SOM
Estudis Tarragona Ràdio
Avinguda Roma 5b 1º -1ª
43005 – Tarragona – ES
EMMCT S.A.
Portal de Transparència
Codi ètic
Qui som?
Perfil del Contractant
Tarifes comercials
Consell d’Administració
Col·labora amb nosaltres
Selecció de personal
Factures electròniques
Sistema Intern d'Informació
© 2024 Tarragona Radio.
Vols informar-te amb Tarragona Ràdio? Accepta les notificacions!
Accepto
Tancar
Powered by PushEngage