CA
POLÍTICA
SOCIETAT
ECONOMIA
MOBILITAT
HABITATGE
CULTURA I OCI
TOT ESPORTS
Edifici Roger de Llúria de la Universitat Pompeu Fabra (UPF) de Barcelona / UPF
Successos
Possible atac informàtic a la Universitat Pompeu Fabra
La institució ha activat de la mà de l'Agència de Ciberseguretat de Catalunya un pla de mesures preventives per evitar que l'incident pugui anar a més
Anton Rosa
13/06/2023 10:16
La Universitat Pompeu Fabra de Barcelona ha detectat aquest dimarts al matí un possible atac informàtic al seu servidor. La direcció de la institució ha activat de la mà de l’Agència de Ciberseguretat de Catalunya un pla de mesures preventives per evitar que aquest incident pugui anar a més, afectant el contingut i les dades personals i sensibles d’alumnes i docents.
Segons ha informat en un comunicat fet públic a través de les xarxes socials, la Pompeu Fabra ha bloquejat els seus servidors com a mesura preventiva, de manera que no disposa de connectivitat i no es pot accedir als seus serveis informàtics. La previsió és que la situació es pugui normalitzar aquesta mateixa dimarts a la tarda i que durant el dia d’avui es mantingui l’activitat docent prevista als diferents equipaments que en depenen.
Minimitzar riscos i evitar més afectacions
En l’escrit, la institució assegura que les mesures van en la línia d’assegurar el bon funcionament de la Universitat i demana la col·laboració de tota la comunitat universitària per minimitzar possibles riscos o garantir el normal desenvolupament de la vida universitària. “L’equip de direcció lamenta que l’afectació s’hagi produït en aquest moment del curs acadèmic, que coincideix amb el final del període lectiu del tercer trimestre i l’inici del període d’exàmens. Malgrat això, ha estimat necessari prendre ara les mesures per evitar possibles afectacions futures de més envergadura”, s’apunta en el comunicat. Precisament, diversos estudiants afectats han utilitzat les xarxes socials per lamentar la situació i denunciar que no poden accedir als apunts que tenien penjats al servidor.
La universitat barcelonina conclou el missatge demanant la “màxima comprensió” a totes les persones afectades i assegurant que s’estan posant “tots els mitjans disponibles” per revertir la situació com més aviat millor. En aquest sentit, la institució anirà informant de totes les novetats sobre el cas i la investigació a través de les xarxes socials i de la web institucional.
Universitat Pompeu Fabra
Comentaris
no ho entenc juny 13, 2023 | 10:50
No hi ha ningú preparat per evitar aquests atacs informàtics?. No hi ha sistemes per poder-ho evitar?. Tant bons són els hackers i tant dolents els informàtics d'aquestes empreses?. Avui la Pompeu Fabra. Fa poc el Clínic, la Generalitat i ves a saber quantes empreses que no ho han dit.
Respon
Nou comentari
Comentari *
Nom
Qui som
Publicitat
Contacte
Política de privacitat
Seguiu-nos:
Amb la col·laboració:
Membres associats: