CA ES
POLÍTICA
MÓN
COMUNICACIÓ
ECONOMIA
CULTURA
ESPORTS
GENT
SOCIETAT
DESTACATS Indult Puigdemont · Eleccions gallegues · Protestes pagesos · CIS Espanya · Estafa laboral · Méteo: fortes ventades · Càncer de Carles III · Fi de Joc de Cartes · Fill Gisela · Preu de la llum avui
Un cotxe dels Mossos d'Esquadra aparcat davant de la comissaria de Lleida / ACN
Successos
Un nen de 12 anys apunyala una companya d’institut a l’Hospitalet
Segons la policia va assestar-li 6 punyalades a l'espatlla, tot i que la menor només té ferides lleus
Quico Sallés Barcelona
17/10/2023 10:19
Greu incident a l’institut Rubió i Ors de l’Hospitalet del Llobregat, registrat dilluns d’aquesta setmana. Un alumne de dotze anys, que cursa primer d’ESO, ha apunyalat una companya de l’escola amb un ganivet de cuina fins a sis vegades. Les ferides es concentren totes a l’espatlla de la víctima, també menor, que va de ser traslladada a l’Hospital Sant Joan de Déu per suturar-li els traus, que fonts de la investigació qualifiquen de lleus. El menor va ser retingut pels Mossos d’Esquadra, que va lliurar-lo als seus pares. De moment, se’n desconeix la motivació o si l’alumne en concret havia tingut episodis agressius amb la resta de companys d’Institut.
Segons ha pogut saber El Món, els fets es van perpetrar cap a les deu del matí. La policia de la Generalitat va rebre una trucada del centre escolar alertant dels fets que va enviar una patrulla de seguretat ciutadana. Sortosament, després de l’incident la mestra que es trobava a l’aula va poder treure el ganivet de l’agressor i així impedir que ferís a altres companys de classe. Els Mossos d’Esquadra de l’Hospitalet del Llobregat han obert diligències i s’han fet càrrec de la instrucció, que seran lliurades a la Direcció General d’Atenció a la Infància i l’Adolescència (DGAIA), per tal que faci el procediment administratiu oportú, amb el benentès que l’edat de l’agressor el fa inimputable.
Imatge de la façana de l’institut Rubió i Ors de l’Hospitalet del Llobregat on s’ha registrat l’incident/Xtec
Instrucció policial
De moment, la policia fa la instrucció de les diligències seguint el protocol per aquests casos consensuat amb el departament d’Educació i el de Benestar Social. De fet, un incident d’aquestes característiques obliga el centre a posar en marxa un sistema de protecció psicològica a la comunitat educativa així com suport per atendre les dificultats que pugui generar una situació d’aquesta mena. De moment, fonts coneixedores del cas asseguren que no hi havia antecedents ni que, a hores d’ara, se sap l’origen o el motiu de la conducta de l’agressor.
agressió Mossos d'Esquadra
Més notícies
Alerta Mossos: el que has de fer perquè no t’estafin fent-se passar pel teu banc
Els mossos jutjats per una agressió racista al Bages pacten un any de presó
Un mort i quatre ferits en un apunyalament en un supermercat de Milà
Ingressa en un centre de menors acusat d’un doble apunyalament a Salou
Qui som
Publicitat
Contacte
Política de privacitat
COMUNICACIÓ
ECONOMIA
NOTICIES DEL COR
NOTICIES DE TELEVISIÓ
EL TEMPS
NOTICIES DEL BARÇA
Seguiu-nos:
Amb la col·laboració:
Membres associats: