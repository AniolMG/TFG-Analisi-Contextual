Aquest lloc web utilitza cookies
Als webs de l’Ajuntament de Barcelona s’utilitzen cookies majoritàriament amb finalitats tècniques. Si doneu el vostre consentiment, també usem cookies d’anàlisi per poder oferir-vos un servei millor. En molt poques ocasions s’instal·len cookies de màrqueting. Les cookies, pròpies o de tercers, ens permeten millorar el rendiment dels llocs web i recollir informació analítica per adequar-nos als vostres hàbits de navegació. Podeu seleccionar les preferències que creieu convenients, i acceptar la vostra selecció.
Accepta la selecció
Necessàries
Preferències
Estadístiques
Màrqueting Més informació





















www.barcelona.cat
Català
B+S
»
Entitats i Empreses + Sostenibles
»
Les organitzacions de la xarxa
Pla d'Acció i Bones Pràctiques
»
Recursos
»
Activitats
Butlletí
»
Publicat el nou informe sobre l’estat del mercat social català
Dijous, 20 gener, 2022
Butlletí: 
Butlletí 306
La Xarxa d’Economia Solidària (XES) presenta l’Informe del Mercat Social 2021 a partir de les dades extretes de la campanya del Balanç Social.  Aquesta eina ajuda a entendre la situació de les entitats i quines són les necessitats estratègiques del sector.
Un any més, la Xarxa d’Economia Social (XES) ha dut a terme la campanya Balanç Social, en què hi han participat 275 organitzacions, de les quals 232 n’han acabat completant el balanç. Una xifra que marca la major participació de les edicions d’aquesta campanya. 
El Balanç Social pretén ser una eina per entendre la situació de cadascuna de les entitats d’aquesta xarxa d’organitzacions d’Economia Social i Solidària (ESS) i tenir una fotografia agregada del compromís i de les possibles necessitats estratègiques del sector. 
Com cada any, les dades extretes del Balanç Social han permès analitzar els criteris del Mercat Social en els àmbits de la democràcia, la perspectiva feminista, la igualtat i la diversitat, el compromís ambiental, el benestar laboral i la salut econòmica. Enguany, a més, han permès donar continuïtat a les conclusions de l’informe específic del 2020 “L’impacte de la Covid-19 sobre l’ESS: solidaritat malgrat les dificultats” analitzant la resiliència econòmica i laboral de l’ESS i com ha evolucionat la seva resposta durant la crisi, a nivell d’incidència política, vinculació amb la comunitat i de mercat social i intercooperació. 
L’informe, que aporta i analitza els indicadors, conclou que l’ESS continua creixent en conjunt, ja sigui per la incorporació de noves organitzacions com pel creixement intern d’algunes organitzacions històriques; que malgrat el context de la Covid-19, tots els sectors han aconseguit mantenir els llocs de treball, fins i tot aquells amb caigudes d’ingressos; i que l’ESS continua caracteritzant-se per una estructura laboral feminitzada, però hi ha marge de millora en la perspectiva feminista de les organitzacions; entre altres. 
> Consulta l’Informe del Mercat Social 2021
  Compromís ambiental 
L’informe de la XES conclou que s’estan aplicant pràctiques amb criteris ambientals, però que segueix mancant reflexió estratègica en el si de les organitzacions per poder abordar l’emergència climàtica. 
Per exemple, pràcticament totes les organitzacions apliquen criteris ambientals quan organitzen esdeveniments (95%) o de consum responsable a l’hora d’adquirir productes (94%), però només un 45% disposa d’un pla d’acció ambiental.  
Quant al consum energètic, poc més de la meitat (56%) de les iniciatives es proveeixen d’energia verda i tan sols el 38% ho fa amb empreses cooperatives de l’ESS.  
Per la seva part, la comissió d’Ecologia de la XES posa a l’abast documents que permeten fer una diagnosi de la situació en què es troba l’ESS com a agent en la transició ecològica, així com propostes pràctiques per caminar cap al necessari canvi ecosocial. 
      Secretaria Barcelona + Sostenible
La Fàbrica del Sol. Passeig de Salvat Papasseit, 1. 08003 Barcelona Tel. 93 256 25 93bcnsostenible@bcn.cat #BcnSostenible
Horari: de dilluns a dijous de 9 a 14h i de 15 a 17.30h i divendres 9 a 14h.
Metro: L4, Barceloneta - Vila Olímpica Bus:D20, V21, V27, 36, 45, 59 i 92 Pàrquing de bicicletes i Bicing