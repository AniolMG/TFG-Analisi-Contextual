AVUI PARLEM DE SUBSCRIU-T'HI ACCEDEIX CAT CAST Barça Femení ESPORTS BARÇA FEMENÍ 24/03/2024 Leer en castellano El Barça sentencia la Lliga i manté el Reial Madrid a la seva pròpia dimensió Les blaugranes continuen sense conèixer la derrota en una Lliga que està vista per a sentència Marc Gironès 3 min 3 Regala aquest article Les jugadores del Barça celebrant el gol d'Aitana Bonmatí EFE BARCELONAFa quasi cinc anys, una popular portada titulava “El futbol femení entra en una altra dimensió” per la irrupció del Reial Madrid, que comprava la plaça del CD Tacón per poder competir a Primera Divisió. La realitat, però, ha estat ben diferent, i les dimensions a l'Estat continuen sent les mateixes. A Déu el que és de Déu i al Cèsar el que és del Cèsar, que diuen. Doncs això, la història es repeteix per enèsima vegada, i amb aquesta ja són 14 victòries del Barça de 14 possibles des que el Reial Madrid va adquirir la plaça per a la seva secció femenina. Avui el FC Barcelona ha golejat el conjunt blanc per 3-0 i continua demostrant la seva hegemonia sentenciant la Lliga, si és que encara no estava sentenciada. Malgrat l'aposta econòmica de les blanques, aquesta temporada sembla que encara no acaba de donar els seus fruits. Eliminades de la Champions a la fase de grups, en què no van guanyar cap partit, eliminades de la Copa i a dotze punts del Barça a la Lliga, la temporada del Reial Madrid sembla haver acabat més aviat del que esperaven. Amb el resultat d'aquesta tarda, són dotze els punts que separen els dos conjunts, i, tenint en compte el nivell que han demostrat les blaugranes fins ara, sumat a les nou jornades que falten, no seria cap bestiesa assegurar que el campionat nacional està dat i beneït. Càtedra blaugrana… una vegada més. Les catalanes no han tardat a obrir la llauna. Era la primera vegada que Rolfö i Ona Batlle coincidien sobre el terreny de joc. Doncs gol i assistència. La sueca sumava la segona titularitat i ha aconseguit anotar el segon gol després d'una passada en profunditat de Graham Hansen cap a Ona que ha rematat a plaer. Els primers quaranta-cinc minuts han estat marcats pel domini del Barça i la comoditat del Reial Madrid sobre el terreny de joc. La diferència, però, han estat les arribades a l'àrea contrària de les visitants i l'efectivitat quan ha calgut. Clàudia Pina, Aitana i Salma Paralluelo han intentat eixamplar la distància, però s'han topat amb Misa i la fusta de la porteria de Valdebebas. L'única aproximació a la porteria de Cata Coll ha estat a través d'un contraatac de les locals que ha topat amb Irene Paredes, que ha estavellat la pilota al pal de la portera mallorquina. AIXÍ HA ESTAT EL GOLÀS DE GRAHAM HANSEN Valdebebas, el jardí de Graham Hansen El Barça ha anat per feina i ha transformat la superioritat en gols. Aitana Bonmatí, amb el dorsal número 14 en honor a Johan Cruyff, ha situat el 0-2 després d'una recuperació de Graham Hansen a l'interior de l'àrea. La mateixa noruega ha estat l'encarregada de tancar el marcador amb una genialitat individual pròpia de la millor jugadora del món, que ha demostrat que, si el Santiago Bernabéu era el jardí de Leo Messi, Valdebebas és el seu. El Barça ha tenyit Madrid de blaugrana una vegada més. Les visitants han decidit quan n'hi havia prou i quan el Madrid podia deixar de competir pel partit. Amb el resultat a favor, Jonatan Giráldez ha donat descans a les protagonistes donant entrada a una Alexia Putellas que tornava a disputar un clàssic 700 dies després. Ara el conjunt català mirarà de tancar l'eliminatòria dels quarts de final de la Champions contra el Brann. Dijous a les 21 h a l'estadi Johan Cruyff. Reial Madrid 0 - 3 FC Barcelona Madrid: Misa; Kenti, Rocío, Ivana, Olga; Toletti, Teresa (F. Olofsson 83'), Zornoza (Hayley Raso 62'); Athenea (N. Feller 83'), Brunn (Caroline Moller 62') i Linda Caicedo (M. Oroz 73'). Entrenador: Alberto Toril. Barça: Cata Coll; O. Batlle, I. Paredes, Engen, Rolfö (Marta 76'); Walsh (V. López 70'), Aitana (Alexia 70'), Patri; Graham Hansen (Brugts 76'), C. Pina (Mariona 58') i Salma Paralluelo. Entrenador: Jonatan Giráldez. Gols: 0-1 Rolfö (10'), 0-2 Aitana (55'), 0-3 Graham Hansen (67'). Àrbitra: Rivera Olmedo (Comitè Basc). Targetes grogues: Athenea (19') i Brugts (78'). Targetes vermelles: Cap. Estadi: Ciutat Esportiva de Valdebebas. 4.947 espectadors. VEURE 3 COMENTARIS CONTINGUT ELABORAT PER Marc Gironès SEGUEIX-ME MÉS DE LA SECCIÓ Barça Femení La nova vida de Fridolina Rolfö BARÇA BARÇA FEMENÍ ALEXIA PUTELLAS AITANA Dona suport a la informació de qualitat i rigor. Entre tots fem l'ARA. SUBSCRIU-T'HI EL MÉS POPULAR EL MÉS VIST EL MÉS COMENTAT 1. L'únic alcalde català que presumeix de ser racista 2. Tensió entre la junta del Barça i els constructors pels terminis del Camp Nou 3. Què va passar amb la fabulosa joia modernista desapareguda l'any 1967? 4. Per què feia tanta por Jesús de Natzaret? 5. L'únic alcalde català que presumeix de ser racista 1. Esther Vera 2. "Els gitanos també tenim drets": un assentament enmig d'un barri en transformació 3. 4. Per què feia tanta por Jesús de Natzaret? 5. DESCOBREIX VEURE'N MÉS L'ascens de les escoles superestrictes a Anglaterra Emma Bubola / The New York Times EDUCACIÓ VIDEO Jaume Collboni: "Barcelona no pot absorbir més creuers" Esther Vera BARCELONA Una apli per resar el rosari i compartir l'Evangeli per WhatsApp: així són els joves catòlics practicants Mònica Bernabé DIUMENGE Periodisme lliure i compromès, per estar ben informat SUBSCRIU-T'HI Manifest Qui som Firmes Temes Publicitat Contacta App: IOS Android © ARA 2024 Privacitat Condicions Cookies Col·laboradors