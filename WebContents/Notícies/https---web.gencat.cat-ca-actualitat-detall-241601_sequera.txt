. Obre en una nova finestra.
Inici Actualitat Noves mesures de la fase d’emergència per sequera
Noves mesures de la fase d’emergència per sequera
Torna
Com ens afectaran les noves mesures de l’estat d’emergència per sequera?
16.01.2024 19:21
El Govern ha flexibilitzat algunes de les restriccions que s’hauran d’aplicar quan els municipis que obtenen l’aigua dels embassaments del sistema Ter-Llobregat entrin en fase d’emergència per sequera. Es tracta de 202 localitats de les comarques de l’Alt Penedès, l’Anoia, el Bages, el Baix Empordà, el Baix Llobregat, el Barcelonès, el Berguedà, el Garraf, el Gironès, el Maresme, la Selva, el Solsonès, el Vallès Occidental, i el Vallès Oriental.
Actualment, aquests municipis es troben en estat de preemergència i passaran a emergència quan els embassaments arribin al 16% de la seva capacitat. Les mesures ja s’apliquen en els municipis que depenen de Darnius-Boadella, Riudecanyes i l’aqüífer Fluvià-Muga, que són en estat d’emergència.
Amb aquestes modificacions es vol que els ciutadans puguin continuar practicant esport, sobretot els més joves, i garantir la supervivència de l’arbrat públic. Les mesures s’aplicaran de forma diferent en funció del nivell d’emergència. Cal recordar que se n’han previst tres:
Emergència I: es declara amb unes reserves de 100 hm3 (16,3%). El consum d’aigua es limita a 200 litres per habitant i dia.

Emergència II: es declara quan les reserves arribin als 67 hm3 (10,95%). El consum d’aigua es restringeix a 180 litres per habitant i dia.

Emergència III: es declara amb unes reserves de 33 hm3 (5,4%). El consum es limita a 160 litres per habitant i dia.
Més informació sobre la fase d’emergència
  Quines restriccions canvien?
  Reg de jardins i de camps esportius
Tot i que en emergència el reg estava prohibit i només s’admetia en arbres singulars o monumentals, a partir d’ara es permetrà utilitzar aigua freàtica o regenerada per a la supervivència de l'arbrat urbà, de jardins botànics i per al reg federat. Així doncs, un cop s’entri en emergència, es podrà:
Regar l’arbrat públic (amb aigua regenerada o freàtica) per garantir la seguretat dels vianants i els refugis climàtics a l’estiu, però sense que la mesura comprometi el subministrament domiciliari.

El reg estarà permès en les fases d’emergència I (quan el consum estarà limitat a 200 litres per habitant i dia) i emergència II (180 litres per habitant i dia). Si s’arriba a emergència III, només es podran regar els arbres singulars i monumentals.
Regar els camps d’esport federats (amb aigua freàtica o regenerada) per garantir l’accés a l’esport de joves i infants sempre que s’apliquin mesures d’estalvi compensatòries. Aquí també hi haurà diferències segons el nivell d’emergència:
En fase d’emergència I (quan el consum estarà limitat a 200 litres per habitant i dia), les instal·lacions esportives hauran de cercar solucions per compensar l’aigua que utilitzin en el reg.
En el cas d’arribar a la fase d’emergència II (180 litres per habitant i dia), hauran de tancar totalment les dutxes.
En emergència III, quedarà prohibit el reg de camps esportius de gespa, independentment de l’origen de l’aigua.
Piscines
Fins ara, no es preveia que es pogués omplir les piscines. Ara, amb les modificacions aprovades, es permetrà:
Reomplir parcialment les piscines cobertes i públiques que estan inscrites en el cens d'equipaments esportius de la Generalitat de Catalunya, i de les piscines descobertes d’ús durant tot l’any per a la pràctica esportiva federada, sempre que s’apliquin mesures d’estalvi compensatòries.
En la fase d’emergència II s’hauran de tancar totalment les dutxes.
En emergència III no es podran omplir les piscines.
Reomplir les piscines terapèutiques d’hospitals, residències i centres d’educació especial, així com les piscines per a persones amb alteracions de la conducta o diversitats funcionals.
Omplir totalment o parcialment les piscines amb aigua de mar, sempre que s’omplin i es buidin sense connexió a les xarxes d’abastament ni sanejament.
  Dutxes a les platges i a les instal·lacions esportives
No es podran utilitzar les dutxes ni les instal·lacions per a la neteja de peus a les platges. En la fase d’emergència III, tampoc es podran fer servir les dutxes de les instal·lacions esportives.
Quedaran prohibits els actes lúdics, públics o privats, que comportin la utilització d'aigua susceptible de ser apta per al consum humà, com ara les pistes de gel temporals o d’ús lúdic, les festes de l'escuma, els jocs d'aigua o similars.
  Fonts ornamentals, llacs artificials i altres elements d'ús estètic d'aigua
En emergència estava prohibit omplir totalment o parcialment fonts ornamentals, llacs artificials i altres elements d'ús estètic de l'aigua. A partir d’ara, sí que es podran omplir les basses que serveixen de refugi de fauna en perill d'extinció i de fauna destinada a la recuperació de les espècies autòctones.
  Neteja de vehicles
Es prohibeix la neteja de qualsevol vehicle. Només es podrà fer en establiments especialitzats amb sistemes de recirculació d’aigua.
  Altres mesures d’estalvi
Un cop s’entri en la fase d’emergència, també es reduirà el consum d’aigua per a altres usos en els percentatges següents:
Agricultura: 80%.
Ramaderia: 50%.
Indústria: 25%.
Usos recreatius que impliquin el reg: prohibit
Altres usos recreatius: 25%.
  Limitacions temporals per a la posada en marxa de noves activitats
Pel que fa a noves activitats turístiques, industrials, de serveis, comercials i nous planejaments urbanístics, l’Agència Catalana de l’Aigua haurà de valorar la compatibilitat del projecte o activitat amb les restriccions previstes en la fase d’emergència. En cas que sigui incompatible, no es podrà posar en marxa fins que no s’aixequi la fase d’emergència.
En el cas de les explotacions ramaderes dels territoris que es trobin en fase d’emergència , no s’autoritzarà l’entrada d’animals a noves instal·lacions ni es permetrà l’ampliació de les existents mentre no s’asseguri la disponibilitat d’aigua per garantir el benestar animal.
36 municipis catalans es troben en situació d’emergència per sequera
Més informació
Consulta en quin estat es troba el teu municipi
(Obre en una nova finestra)
Acord de Govern sobre l'estat d'emergència per sequera
(Obre en una nova finestra)
Notícies relacionades
Convocatòria de 300 places de bombers i bomberes
12.02.2024
Fortes ratxes de vent a bona part de Catalunya
09.02.2024
Per a una cavalcada de Reis sense incidents
03.01.2024
Polítiques contra la sequera
02.01.2024
T’ho expliquem DES DE DINS
Rep la informació del Govern sense intermediaris
Subscriure’m al butlletí
Segueix les xarxes socials de gencat:
Adreces i telèfons
Cerca on pots registrar un document, quin és l’horari de la teva oficina d’atenció ciutadana més propera…
Com t'atenem
Pots contactar amb nosaltres mitjançant qualsevol dels següents canals de contacte
X (Twitter) gencat
. Obre en una nova finestra.
Facebook gencat
. Obre en una nova finestra.
Xat 012 Telegram
. Obre en una nova finestra.
Bústia de contacte
. Obre en una nova finestra.
Telèfon 012
. Obre en una nova finestra.
Telèfons especialitzats
. Obre en una nova finestra.
Oficines de registre
. Obre en una nova finestra.
Oficines d'atenció ciutadana
. Obre en una nova finestra.
Directori de xarxes socials
Directori d'apps
Avís legal
Política de galetes
Sobre gencat
Accessibilitat
Mapa web