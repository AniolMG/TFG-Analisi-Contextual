mor Aleksei Navalni Rússia
NOTÍCIES
ESPORTS
CORPORATIU
Notícies
Directes
Últimes notícies
Seccions
El temps
Shakira surt de l'Audiència Provincial de Barcelona, el 20 de novembre, després d'arribar a un acord que li evitava el primer judici (Europa Press/Kike Rincón)
Shakira nega haver defraudat 6,6 milions d'euros en la segona causa per frau fiscal
La cantant ha declarat per videoconferència des de Miami davant del jutge que instrueix la segona querella de la Fiscalia de Delictes Econòmics
Redacció
09/02/2024 - 12.04Actualitzat09/02/2024 - 12.11
compartir a Facebook
compartir a X
Guarda't la notícia a la teva llista
MÉS INFO
Shakira ha negat aquest dijous haver fet servir un entramat d'empreses per evitar el pagament d'impostos de l'IRPF i del Patrimoni corresponents a l'exercici 2018, per als quals Hisenda li reclama 6,6 milions d'euros, segons ha avançat el diari El País.
Aquesta és la segona causa oberta contra la cantant colombiana. La primera, per defraudar 14,5 milions --entre 2012 i 2014-- simulant que no residia a Espanya, va acabar amb un acord amb la Fiscalia de Delictes Econòmics, l'Agència Tributària i la Generalitat pel qual va pagar una multa de 7,8 milions d'euros que va evitar-li el judici i, eventualment, l'ingrés a la presó. La Fiscalia demanava per a la cantant una pena de 8 anys i dos mesos de presó.  
Shakira, seguida, pels seus advocats, Pau Molins i Míriam Company, a la sortida de l'audiència provincial (Europa Press/David Oller)
Els 6,6 milions que ara li reclamen, Shakira ja els va dipositar a l'agost en el jutjat d'instrucció número 2 d'Esplugues de Llobregat, i van funcionar com a atenuant que va facilitar el pacte sobre la primera causa.
La xifra surt del càlcul que fa la Fiscalia, que sosté que la cantant va defraudar 5,3 milions en la declaració de l'IRPF, corresponents a la gira "El Dorado" i a la cessió dels seus drets intel·lectuals, i 773.600 euros més en l'impost del Patrimoni, corresponents als 12 milions d'euros que posseeix en immobles i actius financers.
Ho hauria aconseguit, segons les tesis de la Fiscalia, mitjançant un entramat societari que li permetia reduir la quota a pagar després d'ometre rendiments i deduir despeses de manera improcedent.
Així, segons la querella, per cobrar part dels ingressos per la cessió dels drets d'autor hauria signat diversos "contractes simulats" amb una societat constituïda a Luxemburg que "era merament una societat interposada als únics efectes fiscals".
De la mateixa manera, per cobrar ingressos de la gira "El Dorado" hauria utilitzat una societat, en aquest cas constituïda a Espanya.

Shakira acusa la Fiscalia de perseguir-la
La querella de la Fiscalia de Delictes Econòmics esmenta 17 societats "instrumentals" més, amb seu a llocs com Malta, Panamà, les Bahames, Miami o Liechtenstein.
En l'acord sobre la primera causa, a més de la multa de 7,8 milions d'euros, Shakira va acceptar una condemna de 3 anys de presó que no havia de complir. Caldrà veure com aquesta pena prèvia pot acabar influint en la seva situació arran d'aquesta segona causa.
En l'escrit de defensa presentat arran de la primera causa, Shakira va acusar la Fiscalia de perseguir-la "amb mètodes inacceptables", "sense haver presentat proves fefaents", per "atacar la seva reputació" i "forçar-la" a tancar un acord.
ARXIVAT A:
FRAU FISCAL
compartir a Facebook
compartir a X
EL MÉS LLEGIT
Rànquing
Què explica la diferència de resultats a l'informe PISA en escoles i instituts similars
Gratuïtat del túnel del Cadí: la Generalitat en revisarà els criteris per agilitzar els tràmits
Viu 5 anys en un hotel de Nova York sense pagar i reclama que n'és el propietari
Detecten un cas de pesta negra als Estats Units: com es transmet i com s'ha de tractar
Una empresa de Begur gasta més de 3 milions de litres d'aigua per omplir piscines
* Dades de les últimes 24h
AVUI ÉS NOTÍCIA
Què explica la diferència de resultats a l'informe PISA en escoles i instituts similars
Mireia Rom Salvador
Eleccions a Galícia: per què les pot guanyar Pedro Sánchez tot i perdre-les
De Politkóvskaia a Navalni: la llista de rivals de Putin morts en estranyes circumstàncies
TV3
Catalunya Ràdio
Notícies
Esports
EL MÉS LLEGIT
EL MÉS VIST
EL MÉS ESCOLTAT
El més llegit de Notícies
Viu 5 anys en un hotel de Nova York sense pagar i reclama que n'és el propietari
L'assassí de tres germans a Madrid mata el company de cel·la i ho comunica per l'intèrfon
Mor Aleksei Navalni, l'opositor rus aïllat en una presó de l'Àrtic
Detecten un cas de pesta negra als Estats Units: com es transmet i com s'ha de tractar
Alliberen Linito, un mico caputxí que ha viscut 35 anys engabiat en un pis a Barcelona
Desmuntar anys de vida d'avui per demà: fan fora els usuaris d'un càmping de Coma-ruga
El detingut per la brutal agressió al metro ja hauria atacat altres dones abans
Què explica la diferència de resultats a l'informe PISA en escoles i instituts similars
Detinguts per enviar al súper les filles, de 6 i 8 anys, gairebé nues i brutes a Palència
Gratuïtat del túnel del Cadí: la Generalitat en revisarà els criteris per agilitzar els tràmits


* Dades de les últimes 48h
ALTRES INFORMACIONS:
Vosaltres mateixosLa travessaÚltimes notíciesCalendari laboral 2022 i 2023Calendari escolar curs 2022-2023Ajuda Lloguer JovesEstalvi factura llum i gasMés temesAixò no és SuèciaPel·lícules
Enllaços
NOTÍCIES
ESPORTS
Corporatiu
El grup
Transparència
Responsabilitat social
Fundació La Marató
Premsa
Publicitat
Vendes internacionals
Presentació de projectes
Espai Proveïdor - Client
Perfil del contractant
Còpia i Venda d'imatges
Botiga
Selecció de personal
Càsting
Contacta'ns
Atenció a l'audiència
Com veure'ns i escoltar-nos
Visita'ns
Llengua
Promoció de la llengua
És a dir
Espai de l'aranès
Bon dia. Directori de mitjans en llengua catalana
Llibre d'estil
Troba'ns a
Mòbils i tauletes
Televisions connectades
Ajuda plataforma 3Cat
Avís legal
Cookies
Delegat de protecció de dades
Accessibilitat
Mapa web
© 3Cat