BOTIGA
ACTUALITAT
PODCAST
INFORMES
ANUARI
MAPA DE LA CENSURA
OBSERVATORIS TEMÀTICS
COL·LABORA
TEMES DESTACATS
MAPA DE LA CENSURA EXTREMA DRETA LLIBERTAT D'EXPRESSIÓ
QUÈ ÉS
SUBSCRIU-TE AL BUTLLETÍ
EN CASTELLANO
IN ENGLISH
FACEBOOK
TWITTER
INSTAGRAM
IniciAnàlisi
Foto: Unsplash, Tingey Injury Law Firm.
Primera condemna de presó a una periodista per revelació de secrets
REDACCIÓ 4 JULIOL 2023
Precedent perillós en la garantia del dret a la informació: l’Audiència de Huelva ha condemnat a dos anys de presó a una periodista del diari digital Huelva Información per publicar detalls sobre el cas de l’assassinat de Laura Luelmo a partir de la informació d’un sumari. És la primera condemna a l’estat espanyol a una periodista per un delicte de revelació de secrets. 
La sentència, de 47 pàgines, condemna la periodista a una pena de dos anys de presó, multa de 18 mesos, inhabilitació en la professió durant el temps de la condemna i a una indemnització de 30.000 euros a la família de Laura Luelmo. S’acusa la periodista d’accedir al contingut “de les diligències judicials del sumari que s’instruïa, de caràcter reservat” i donar-les a conèixer “a través de diversos articles”. 
La periodista va publicar l’any 2019 diferents articles al diari digital Huelva Información amb detalls relacionats amb el crim, a partir del sumari del judici per l’assassinat de la professora Laura Luelmo l’any 2018. 
La sentència indica que la periodista cobria la informació periodística de l’assassinat de la professora Laura Luelmo, a El Campillo (Huelva) i que va “fer-se amb el contingut de les diligències judicials del sumari” i les va donar a conèixer “a través de diversos articles”. El document especifica que es tractava de “contingut sumarial secret”.
Els articles incorporaven les diferents versions de l’assassí i es detallaven les lesions de la víctima, a qui l’assassí va agredir sexualment. El crim va tenir molt ressò mediàtic i el 2021 la justícia va condemnar Bernardo Montoya a presó permanent revisable per haver-la agredit sexualment i matar-la.
La família va denunciar la periodista condemnada i un altre periodista del mateix mitjà, però el tribunal ha absolt aquest últim perquè considera que l’article que va publicar no és delicte. 
Jutges decidint què és notícia
La sentència cita la doctrina del Tribunal Constitucional que “considera que la informació sobre successos amb rellevància penal és d’interès general i té rellevància pública, intensificada si els implicats tenen condició pública i els fets divulgats es refereixen a l’exercici de les seves funcions”. 
En aquest cas en concret  els jutges qui decideixen què és o no noticiable, tal com indiquen a la mateixa sentència: “considerem que les dades aportades en aquest article eren manifestament innecessàries i irrellevants per l’interès públic de la informació”. I apunten que consideren que “el contingut de les publicacions pot comprometre el dret a la intimitat personal i familiar” de Laura Luelmo i els seus familiars. 
A la sentència també s’hi apunta que “les dades revelades pertanyen a actuacions judicials i investigacions forenses, científiques i policials” i s’afegeix que la periodista “no podia tenir aquestes informacions una altra procedència que la font directa en què venia reflectida tota l’activitat d’investigació judicial”. Al document s’indica que “l’acusada va tenir accés a documentació restringida a l’àmbit estricte de la investigació penal de la causa instruïda per l’assassinat de Laura Luelmo”. I també s’explica que periodista es va “empararar en el secret professional” per no explicar com havia accedit al contingut.
Reacció de les associacions de premsa d’Andalusia
Les associacions de la premsa d’Andalusia han rebutjat la sentència de l’Audiència de Huelva i adverteixen en un comunicat que “pot generar un perillós precedent” perquè “atempta directament contra el dret constitucional de la ciutadania a rebre una informació veraç”. El comunicat, a més, apunta que la sentència no estava “sota secret de sumari”, malgrat la sentència s’hi refereix com a “contingut sumarial secret”.
Apunten que la sentència “obre la porta a que s’estableixi censura a posteriori en què es jutgi als periodistes després de publicar una informació” i “obre la possibilitat a que els professionals s’enfrontin a condemnes de presó per revelar informació considerada no rellevant pels jutges”. La Federación de Asociaciones de Periodistas de España (FAPE) també ha donat suport al comunicat que signen una desena d’entitats de periodistes andaluses.
X
Facebook
WhatsApp
Telegram
Email
Meneame
Dret a la informacióperiodisme judicialsecret professional
Neboda (o un homenatge a ‘Cavall Fort’)
Mapa de la Censura: creixen els casos al sector cultural
NOTÍCIES RELACIONADES
Aquest contingut és exclusiu per a subscriptors
YERAY S. IBORRA 18 DESEMBRE 2023
Risc mortal per informar: 23 periodistes morts en 2 setmanes a la guerra de Gaza
REDACCIÓ 24 OCTUBRE 2023
“El poder sempre tendeix a blindar-se, sigui quin sigui el seu plantejament ideològic”
CARME VERDOY 11 MAIG 2023
Ens demanen sang, i els en donem
ESTEVE ALONSO 31 GENER 2023
Què entenem per llibertat de premsa?
JOAN VILA I TRIADÚ 4 MAIG 2022
MAPA DE LA CENSURA
Veure al Mapa de la censura
Grup de Periodistes Ramon Barnils
info@grupbarnils.cat
Nota legal | Política de galetes | Política de privacitat
Feed |
Una iniciativa de:
Amb el suport de:
    QUÈ ÉS SUBSCRIU-TE AL BUTLLETÍ EN CASTELLANO IN ENGLISH FACEBOOK TWITTER INSTAGRAM