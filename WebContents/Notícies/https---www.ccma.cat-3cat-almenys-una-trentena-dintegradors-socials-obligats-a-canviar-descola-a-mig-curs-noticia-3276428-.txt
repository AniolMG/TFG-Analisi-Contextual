Anar a la navegació principal
Anar al contingut
NOTÍCIES
ESPORTS
BOTIGA
CORPORATIU
Obre menú de navegació
El matí de Catalunya Ràdio
bases copa enigmàrius
món enigmàrius
programes
l'última hora del matí de catalunya ràdio
articles
més info
EL MATÍ DE CATALUNYA RÀDIO
Almenys una trentena d'integradors socials, obligats a canviar d'escola a mig curs
Els treballadors alerten que el canvi pot tenir conseqüències en l'alumnat vulnerable
Andreu Merino Vives
14/02/2024 - 13.00 Actualitzat 14/02/2024 - 13.27
Dins de les pròximes setmanes, almenys una trentena d'integradors socials que treballen en escoles i instituts hauran de canviar de centre, segons avança "El matí de Catalunya Ràdio". Són treballadors del Vallès Occidental, el Baix Llobregat i el Bages, que ocupaven places temporals. Ara n'han guanyat de fixes i això els obliga a marxar del seu centre i incorporar-se a un altre. Els integradors socials lamenten no haver rebut encara cap comunicació d'Educació i denuncien que el Departament els obligui a canviar de centre a mig curs.
Els integradors socials s'encarreguen d'acompanyar alumnat vulnerable i alerten que el canvi sobtat de centre tindrà conseqüències sobre l'alumnat que fins ara els ha tingut com a referents. Un dels afectats és Rafa Barragán, de l'institut Ca n'Oriac, de Sabadell.
"Necessitem fer un vincle. Un alumne que pateix bullying necessita saber que hi haurà un adult en qui pot confiar."
Per a Barragán, el canvi d'integradors a mig curs pot representar que l'alumnat perdi la confiança en els professionals. "Pot ser que no tornin a obrir la porta per explicar què els passa", avisa. "Abandonem la feina feta amb alumnes i famílies", hi afegeix. També amb la resta d'actors amb qui els integradors es relacionen, com ara els serveis socials de cada municipi.
Més enllà de les conseqüències sobre l'alumnat, la trentena de treballadors afectats lamenten no haver rebut cap comunicació per part del Departament d'Educació. Saben que hauran de canviar de centre les pròximes setmanes, però no tenen més concrecions.  
De la manera més "garantista"
El Departament d'Educació ha declinat fer valoracions sobre les conseqüències que el canvi pot tenir sobre l'alumnat. El departament atribueix la situació a una qüestió administrativa de la funció pública. El procediment es regeix per una llei estatal i és la Generalitat qui l'aplica.
Fonts oficials del departament detallen que, a causa de la inconcreció de la normativa, Educació optarà per l'aplicació més "garantista" del reglament. Això implica el compromís de fer "la interpretació més favorable" perquè els integradors socials puguin tornar al centre on fins ara han treballat com a personal temporal. 
El sindicat USTEC, majoritari a l'ensenyament públic, ha reaccionat a la situació dels treballadors. De fet, eleven a 62 la quantitat d'empleats afectats pel canvi de centre obligatori, ja que hi sumen també una trentena de tècnics d'educació infantil. Reivindiquen que en qualsevol dels dos casos cal un "període d'adaptació" per donar una "atenció de qualitat". En aquest sentit, el sindicat reclama que el departament no posi més"tiretes" i incrementi el personal d'atenció educativa de manera estructural.
NOTÍCIES
ESPORTS
Corporatiu
El grup
Transparència
Responsabilitat social
Fundació La Marató
Premsa
Publicitat
Vendes internacionals
Presentació de projectes
Espai Proveïdor - Client
Perfil del contractant
Còpia i Venda d'imatges
Botiga
Selecció de personal
Càsting
Contacta'ns
Atenció a l'audiència
Com veure'ns i escoltar-nos
Visita'ns
Llengua
Promoció de la llengua
És a dir
Espai de l'aranès
Bon dia. Directori de mitjans en llengua catalana
Llibre d'estil
Troba'ns a
Mòbils i tauletes
Televisions connectades
Ajuda plataforma 3Cat
Avís legal
Cookies
Delegat de protecció de dades
Accessibilitat
Mapa web
© 3Cat
LA PLATAFORMA DE CONTINGUTS EN CATALÀ I DE QUALITAT
Crea un compte i personalitza la teva experiència:
Segueix els programes i les sèries on els has deixat
Crea la teva llista de favorits
Rep recomanacions personalitzades
CREA EL TEU COMPTE GRATUÏT
Inicia sessió
si ja tens compte