17 de febrer de 2024
Minut a minut | Cas Volhov | Retards R3 | Català a la sanitat | Feminisme Rafa Nadal | Aleksei Navalni | Què fer aquest cap de setmana | | | |
Escull una edició
Catalunya
Newsletters
El G-7, preocupat per la mort de Navalni i la crisi humanitària a Gaza
1 de 10
Últimes notícies
SECTOR BANCARI
Els grans bancs trenquen rècords de beneficis el 2023 i milloren els resultats en un 26%
El Santander, el BBVA, Caixabank, el Sabadell i Bankinter guanyen més de 26.000 milions l'any de la gran apujada dels tipus d'interès
Una oficina del BBVA a Barcelona | Helena Margarit
PER NACIÓ, Barcelona | 3 de febrer de 2024 a les 09:25 |
La gran banca ha guanyat més de 26.000 milions d’euros el 2023, en un any de xifres rècord per al sector, que s’ha beneficiat de la forta pujada dels tipus d’interès. Així, la suma dels beneficis del Santander, el BBVA, CaixaBank, el Sabadell i Bankinter, els cinc bancs que ja han presentat resultats, és un 25,9% superior a la que van obtenir el 2022, que era d’uns 20.600 milions d’euros. I és que l’estratègia del Banc Central Europeu d’apujar els tipus d’interès fins a situar-los a nivells rècord del 4,5% ha disparat el marge d’interessos de les entitats bancàries, que han vist com pujaven les quotes dels préstecs dels seus clients mentre que, en canvi, no han augmentat la rendibilitat dels dipòsits.

Les xifres de guanys són rècord per al Santander, que supera per primera vegada el llindar dels 11.000 milions, i també pel BBVA, amb 8.019 milions, el Sabadell, amb 1.332, i Bankinter, que es dispara un 55% fins als 844 milions. Amb tot, les entitats calculen que pagaran uns 1.400 milions en total per l’impost extraordinari a la banca del govern espanyol. CaixaBank, per exemple, s’ha embutxacat 10.113 milions d’euros del marge d’interessos, que ha pogut disparar en un 54,3%, i els diners percebuts en concepte d'interessos per la gran banca s'ha elevat fins als 83.400 milions d’euros.
Beneficis dels principals bancs espanyols (en milions d'euros)
En conjunt, la gran banca guanya 26.000 milions d'euros el 2023, en un any de rècord per la majoria d'entitats
20222023
5.000
10.000
SANTANDER
BBVA
CAIXABANK
SABADELL
BANKINTER
Font: Banc Santander, BBVA, Caixabank, Sabadell, BankinterCreat amb Datawrapper

Mentre pugen els tipus, i després que l’any passat les entitats abonessin uns 1.000 milions d’euros en l’impost extraordinari a la banca, enguany les previsions són que aportin uns 1.400 milions. "La millor manera de millorar l'impost és eliminant-lo", va defensar durant la presentació de resultats el president de l'entitat, José Ignacio Goirigolzarri, que va negar que el sector estigui tenint resultats "extraordinaris". En ocasions anteriors, l'entitat havia assegurat que el gravamen és un "tret al peu" perquè suposa que els bancs tenen "menys capacitat" de donar crèdit.
  Impost a la banca que els bancs hauran de pagar pels seus beneficis del 2023 (en milions d'euros)
Table with 2 columns and 5 rows.
Entitat Impost 2023 (en MEUR)
SANTANDER 339
BBVA 285
CAIXABANK 500
SABADELL 190
BANKINTER 77
Creat amb Datawrapper

Per la seva banda, a principis d'any el president del Banc Sabadell, Josep Oliu, va reiterar que l'impost és "discriminatori" perquè "afecta més uns bancs que els altres". Enguany l'entitat d'origen vallesà pagarà 190 milions d'euros de tribut corresponent als beneficis del 2023, que s'han disparat un 55,1%, superant la barrera dels 1.300 milions d'euros. En una roda de premsa aquest dijous, el conseller delegat de l'entitat, César González-Bueno, va assegurar que en relació amb el gravamen no hi havia "res nou" a afegir.

Al seu torn, també han mostrat una opinió en la mateixa línia els directius dels dos principals bancs de l'Estat, el Santander i el BBVA, que pagaran 338,5 milions i 285 milions, respectivament d'impost pels beneficis del 2023. La presidenta de l'entitat d'origen càntabre, Ana Botín, va defensar dijous que el tribut "no és bo per l'economia" perquè "penalitza un sector per sobre d'altres". Per la seva banca, el president del BBVA, va indicar dimarts que l'impost és "contraproduent" i va reiterar que en la seva opinió "no té massa sentit".


El sector bancari fa mesos que està en el punt de mira perquè exhibeix fortes pujades en els seus beneficis. Mentre diverses entitats preveuen continuar a l'alça durant aquest 2024, caldrà esperar a veure si el nou ministre d'Economia, Carlos Cuerpo, fa alguna revisió en el tribut, tal com va prometre Calviño abans de prendre possessió de la presidència del Banc Europeu d'Inversions (BEI). D'entrada els directius dels principals bancs ja es van reunir amb Cuerpo a finals de gener per traslladar-li algunes de les qüestions que més els preocupen. Per ara, l'impost tal com està actualment -posa el focus en els ingressos- està vigent fins al 2025. La gran banca, en qualsevol cas, es manté bel·ligerant.
 Mostra el teu compromís amb Nació.
Fes-te'n subscriptor per només 59,90€ a l'any, perquè és el moment de fer pinya.
Fes-te'n subscriptor
  Sánchez Llibre exigirà al Govern responsabilitats
econòmiques si no s'amplia l'aeroport del Prat
ARXIVAT A:
EconomiabancabancsSantanderBBVASabadellCaixabankBankinter
Quina sanció et pot costar regar un jardí de 250 metres quadrats?
Respon aquí el test
ARA A PORTADA
Junts espremerà el factor Puigdemont a les urnes
Podem obre la porta a desvincular‑se dels comuns a les eleccions catalanes: «Cal normalitzar anar junts o separats»
I aquesta penya, quin idioma parla? Diccionari 2.0 per a «boomers» i desubicats
Rep el millor contingut al teu correu
Newsletters
Seleccioneu les newsletters que més us interessen i feu clic a "Continuar".
Correu electrònic *
DIARI
Bon dia
Els temes que marcaran la jornada i la informació de servei per arrencar el dia en menys de cinc minuts
DIARI
El despertador
L’anàlisi, les claus del dia i algunes curiositats, de dilluns a dijous, de la mà de Ferran Casas
SETMANAL
La brúixola
L’anàlisi i els protagonistes de la setmana, cada divendres, amb la firma de Joan Serra Carné
SETMANAL
Impacte
Una mirada positiva i realista per no perdre's en els temps difícils de l'emergència climàtica
SETMANAL
Next
Els highlights de la nova cultura i comunicació digital i els seus protagonistes més influents, amb accent català
SETMANAL
Sopa de dades
Les xifres, gràfics i mapes imprescindibles per comprendre l'actualitat, de forma tan rigorosa com amena
EL MÉS LLEGIT
1
El temps del cap de setmana: la primavera es cola en ple febrer
2
Descobreixen com una proteïna neutralitza la por i l'ansietat
3
Ricard Torquemada: «El Barça sempre necessita un relat, no guanyarà per inèrcia»
4
Núria Feliu, contra el mandat de l'1 d'octubre
5
Un veí de Roda de Berà apareix mort en un riu d'Andorra
Participació
Comenta aquesta noticia

Contacta amb nosaltres

Consulta tot l'equip
Segueix-nos a:
Cerca a NacióDigital:
Informació corporativa
Audiència certificada per ComScore
Notícies corporatives
Història de NacióDigital
Reconeixements
Publicitat
Contacta amb nosaltres
Avís legal
Política de privacitat i Cookies
Edita: Edicions Digitals de Premsa Local SL
Tecnologia: Sobrevia.net
Llicència: CC BY-NC-ND
Mitjà associat a l'ACPC
Mitjà associat a l'AMIC
  Amb la col·laboració de: