avui destaquem:
roda del silenci
assalt navalla
les Corts, a vista de dron
lloguers desorbitats
dessaladores
torneig Lego
en directe
14,4 ºC
El govern enviarà per carta un xec de 100 € per comprar material escolar als alumnes de primària
Les famílies dels infants d'escoles públiques i concertades podran gastar el val en comerços adherits a la iniciativa aquest estiu
Redacció | dimarts, 2 de maig del 2023, a les 22.35
(ACN/redacció) La Generalitat entregarà aquest estiu un xec de 100 euros a casa dels alumnes de primària per comprar material escolar per al curs vinent. Tal com ha avançat RAC1 i ha anunciat la portaveu del govern, Patrícia Plaja, les famílies rebran el val al seu domicili a través d’una carta i el podran gastar als comerços que s’adhereixin a la iniciativa. L’ajuda va ser anunciada al setembre pel president de la Generalitat, Pere Aragonès, però fins ara no s’havia concretat com es faria realitat.
Preinscripció escolar 2023-2024: Dates a l’educació infantil, primària, ESO, batxillerat i FP
Aquí et detallem tot el que has de saber de la preinscripció escolar 2023-2024, amb tot el calendari per cicles i les dates clau que has de tenir en compte
Ajuda universal per a totes les famílies de primària
L’objectiu d’aquesta mesura és pal·liar els efectes de la inflació i forma part del pla de xoc contra l’escalada de preus. Inicialment, Aragonès va apuntar que l’ajuda beneficiaria les famílies de rendes mitjanes i baixes que tenen fills escolaritzats des d’infantil 3 fins a 4t d’ESO. Finalment, serà universal per a tots els alumnes de primària d’escoles públiques i concertades, des de primer fins a sisè.
El govern hi invertirà un total de 50 milions d’euros. La portaveu de l’executiu català ha assegurat que es tracta d’una “bona mesura per a la igualtat d’oportunitats”.
Plaja ha concretat que les famílies rebran el val aquest estiu i que podran triar lliurament en què se’ls gasten, sempre que es tracti de llibres, material escolar d’escriptura, motxilles, etc… La portaveu també ha concretat que la idea és que puguin fer la despesa abans de l’inici del curs escolar, tot i que tindran temps fins al 30 de novembre.
Calendari escolar 2023-2024 a Catalunya: Data de l’inici de curs, vacances i festius
seccions
societat
educació
etiquetes
— curs escolar — educació primària — escola — Generalitat de Catalunya — subvencions
També et pot interessar
societat
Els Estats Units aixequen l’obligatorietat de vacunar-se de la covid als viatgers estrangers
societat
Troben sa i estalvi l’adolescent de 13 anys desaparegut a Gràcia
societat
Així van apagar els Bombers l’incendi en un terrat de Sant Andreu | VÍDEO
sobre nosaltres
transparència
professionals
anuncia’t
brànding i comunicació
normes de participació
política de privacitat
avís legal
configuració de cookies
segueix-nos
descarrega't l'app
© betevé, 2024. Tots els drets reservats.
