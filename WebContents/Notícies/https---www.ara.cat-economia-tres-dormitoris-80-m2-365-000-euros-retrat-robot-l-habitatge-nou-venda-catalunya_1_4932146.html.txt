AVUI PARLEM DE
SUBSCRIU-T'HI
ACCEDEIX
CAT
CAST
Immobiliari
ECONOMIA
07/02/2024 Leer en castellano
Tres dormitoris, 80 m2 i 365.000 euros: retrat robot de l'habitatge nou en venda a Catalunya
La construcció de nous habitatges cau un 11,6% a tot el país i es desploma un 48,7% a Barcelona l'any 2023
Albert Rigol Baulenas
2 min
3
Regala aquest article
Habitatges en construcció a la ciutat de Barcelona en una imatge de l’any passat. PERE TORDERA
BARCELONALa construcció de nous habitatges a Catalunya recula als nivells d'abans de la pandèmia. El nombre de llars que es van iniciar al conjunt del país va caure un 11,6%, fins a les 14.418 unitats, una xifra semblant als anys 2018 i 2019, després que la parada del 2020 provoqués la recuperació de projectes interromputs.
Inscriu-te a la newsletter Economia
Informació que afecta la teva butxaca
INSCRIU-T’HI
"Cal analitzar aquest decreixement com el retorn a un equilibri inferior, propiciat en part per la nova conjuntura econòmica", explica l'Associació de Promotors i Constructors de Catalunya (APCE), que aquest dimecres ha presentat l'Estudi de l'Oferta d'Habitatge de Nova Construcció a Catalunya 2023. El seu president, Xavier Vilajoana, ha lamentat que el nivell de construcció estigui "molt per sota" de la necessitat de noves llars, que el pla territorial sectorial d'habitatge (PTSH) a Catalunya estipulava en 25.000 anuals entre 2020 i 2024.
L'informe analitza els 116 municipis catalans que tenien habitatges nous en venda i promocions actives: dues variables que han augmentat respecte al 2022. Però com són els pisos que es venen a Catalunya?
Tres dormitoris i dos banys
La principal tipologia en oferta als municipis catalans estudiats és la d'habitatges de tres dormitoris i dos banys (45,4%) i la superfície mitjana és de 80,6 metres quadrats. Si alhora el preu mitjà és de 4.493 euros el metre quadrat útil, un pis nou a Catalunya val, segons aquestes últimes dades, 365.798 euros. Cal destacar que aquest preu és un 0,8% inferior al registrat el 2022, mentre que, com dèiem, el nombre d'habitatges en venda ha estat molt superior el 2023, fins a un 26% en comparació amb l'any anterior.
De fet, només el 16,2% d'habitatges en oferta de venda estan per sota dels 210.000 euros, la major part dels quals tenen un sol dormitori. En general, les mitjanes de superfície registrades a les quatre demarcacions són força similars, tot i que a Lleida són lleugerament més grans i també més barats. El retrat robot d'un pis a la demarcació de Barcelona és de 79,6 metres quadrats amb un valor de 385.036 euros.
Davallada a la capital catalana
Si bé Catalunya va iniciar un 11,6% menys d'habitatges l'any passat, la caiguda a Barcelona va ser molt superior: el 2023 a la capital catalana es van iniciar 1.291 habitatges, un 48,7% menys respecte al 2022. Sobre els habitatges finalitzats, la davallada també va existir, però va ser menor: un 8,6% menys.
Els habitatges en venda a Barcelona tenen de mitjana una superfície similar a la catalana (80,7 metres quadrats), però el preu mitjà és molt superior: el metre quadrat surt a 7.429 euros.
VEURE 3 COMENTARIS
CONTINGUT ELABORAT PER
Albert Rigol Baulenas
SEGUEIX-ME
MÉS DE LA SECCIÓ
Economia
IMMOBILIARI
HABITATGE
Dona suport a la informació de qualitat i rigor. Entre tots fem l'ARA.
SUBSCRIU-T'HI
EL MÉS POPULAR
EL MÉS VIST
EL MÉS COMENTAT
1.
"He passat de ser una dona menopàusica invisibilitzada a ser molt activa i absolutament visible”
2.
3.
Ivan Pustovalov:
4.
5.
1.
Gemma Herrero
2.
3.
Núria Orriols Guiu
4.
David Fernàndez
5.
DESCOBREIX
VEURE'N MÉS
Sofia Coll: "Hi ha 'chonis' que parlen un català increïble"
Àlex Gutiérrez
MÈDIA
VIDEO
Yolanda Sey: “No m’agrada l’etiqueta de «negra catalana»: puc ser catalana i ja està?”
Albert Om
CINEMA
Quants litres d’aigua calen per produir una rajola de xocolata?
Júlia Claramunt Pi
MEDI AMBIENT
Periodisme lliure i compromès, per estar ben informat
SUBSCRIU-T'HI
Manifest
Qui som
Firmes
Temes
Publicitat
Contacta
App:
IOS
Android
© ARA 2024
Privacitat
Condicions
Cookies
Col·laboradors