AVUI PARLEM DE
SUBSCRIU-T'HI
ACCEDEIX
CAT
CAST
Drets de les dones
INTERNACIONAL
AMÈRICA
08/02/2024 Leer en castellano
El partit de Milei vol ara il·legalitzar l'avortament a l'Argentina
El projecte del partit ultradretà preveu penes de tres anys de presó per a les dones i de deu per als professionals sanitaris
Berta Reventós Meseguer
3 min
10
Regala aquest article
Partidaris de l'avortament celebrant a fora del Congrés Nacional l'aprovació del projecte per a l'avortament legal a l'Argentina. ALEJO MANUEL AVILA / EUROPA PRESS
BUENOS AIRESNomés 24 hores després que retrocedís la llei òmnibus de Javier Milei al Parlament argentí, el partit ultraconservador La Llibertat Avança presentava, a la mateixa Cambra de Diputats, un projecte de llei per derogar el dret a l’avortament a l'Argentina, que era legal des del desembre del 2020 fins a la setmana 14 de gestació. La iniciativa del partit de Milei busca il·legalitzar del tot la interrupció voluntària de l’embaràs, també en casos de violació, on el jutge tindria l'última paraula. L’única excepció a la norma seria per “evitar un perill imminent per a la vida de la mare”. A més, la iniciativa pretén modificar el Codi Penal i augmentar les penes de presó fins a tres anys per a les dones que se sotmetin a un avortament i fins a deu anys per a qui el practiqui.
Inscriu-te a la newsletter Internacional
El que sembla lluny importa més que mai
INSCRIU-T’HI
El projecte de llei ha estat presentat a la cambra baixa per alguns diputats de La Llibertat Avança, però el portaveu presidencial, Manuel Adorni, ha aclarit aquest dijous en roda de premsa que la legislació de l’avortament “no és part de l’agenda del president”, que es tracta d’una discussió “estrictament legislativa”, i ha afegit que l’executiu està “treballant sense descans en altres temes molt més urgents i rellevants”. El president Milei no s’hi ha pronunciat. En canvi, els moviments feministes no han trigat a reaccionar: el col·lectiu Ni Una Menos ja ha convocat, a tall de resposta, la primera assemblea organitzativa de cara al 8 de març: “Davant les provocacions, més organització feminista”, han piulat.
El Congrés argentí rebutja per sorpresa la macrollei de Milei
La llei d’interrupció voluntària de l’embaràs va ser aprovada al Congrés Nacional el 30 de desembre del 2020, sota el mandat d’Alberto Fernández, després de massives mobilitzacions als carrers on el mocador verd va esdevenir el símbol de la lluita per aquest dret. L’Argentina esdevenia el cinquè país de l'Amèrica Llatina a permetre a les dones decidir sobre el seu cos, després de l’Uruguai, Cuba, la Guaiana i la Guaiana Francesa. El 2022 i el 2023, respectivament, s’hi sumaven Colòmbia i Mèxic. Països com el Brasil, Xile, Bolívia, Veneçuela o Costa Rica permeten la interrupció voluntària de l’embaràs en casos de violació, inviabilitat del fetus o risc de mort per a la mare, segons el país; mentre que al Salvador, Haití, Hondures, Nicaragua i la República Dominicana l’avortament està prohibit en totes les circumstàncies.
Si el text proposat pel partit de Milei tira endavant, l’Argentina no només derogaria la llei vigent sinó que retrocediria més enllà de la normativa que regia entre el 1921 i el 2020, perquè no inclouria l’avortament en cas de violació. La diputada del Front d’Esquerra Myriam Bregman ha dit que els parlamentaris de La Llibertat Avança estan “desesperats per tornar a usar la reacció patriarcal com a element aglutinador”. Per la seva banda, la vicepresidenta de la Cambra de Diputats, Cecilia Moreau, ha escrit a la xarxa social X: “Els drets conquerits no seran arrabassats. Busquen canviar de tema, s’equivoquen un altre cop”.
L'Argentina legalitza l'avortament voluntari fins a la setmana 14 d'embaràs
Altres membres de l’oposició han interpretat la presentació del text com una maniobra de distracció un cop la llei òmnibus no ha prosperat al Parlament. Aquest dijous, a més, la ministra de Seguretat, Patricia Bullrich, ha anunciat el retorn del protocol vigent durant el macrisme, que autoritza les forces de seguretat a utilitzar armes de foc sense necessitat de demanar l’alto. A més, els preus del transport públic s’han alliberat aquesta setmana i cada viatge costa al voltant d’un 250% més que abans.
Mentrestant, Milei continua de viatge oficial a Israel, on s’ha reunit amb el primer ministre Benjamin Netanyahu i ha visitat un quibuts atacat per Hamàs. Al saber que la llei òmnibus no va prosperar al Congrés, el president va piular, com a escarni, una llista amb els noms dels diputats que no van acompanyar el text, i els va acusar de traïdors. En les pròximes hores emprendrà camí cap a Roma, on es reunirà amb la primera ministra italiana, Giorgia Meloni, i amb el papa Francesc.
VEURE 10 COMENTARIS
CONTINGUT ELABORAT PER
Berta Reventós Meseguer
SEGUEIX-ME
MÉS DE LA SECCIÓ
Amèrica
Milei ratifica el seu suport a Israel en un viatge carregat de simbolisme
ARGENTINA
JAVIER MILEI
AVORTAMENT
Dona suport a la informació de qualitat i rigor. Entre tots fem l'ARA.
SUBSCRIU-T'HI
EL MÉS POPULAR
EL MÉS VIST
EL MÉS COMENTAT
1.
"He passat de ser una dona menopàusica invisibilitzada a ser molt activa i absolutament visible”
2.
3.
Ivan Pustovalov:
4.
5.
1.
Gemma Herrero
2.
3.
Núria Orriols Guiu
4.
David Fernàndez
5.
DESCOBREIX
VEURE'N MÉS
Sofia Coll: "Hi ha 'chonis' que parlen un català increïble"
Àlex Gutiérrez
MÈDIA
VIDEO
Yolanda Sey: “No m’agrada l’etiqueta de «negra catalana»: puc ser catalana i ja està?”
Albert Om
CINEMA
Quants litres d’aigua calen per produir una rajola de xocolata?
Júlia Claramunt Pi
MEDI AMBIENT
Periodisme lliure i compromès, per estar ben informat
SUBSCRIU-T'HI
Manifest
Qui som
Firmes
Temes
Publicitat
Contacta
App:
IOS
Android
© ARA 2024
Privacitat
Condicions
Cookies
Col·laboradors