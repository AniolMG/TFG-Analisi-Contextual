CA
POLÍTICA
SOCIETAT
ECONOMIA
MOBILITAT
HABITATGE
CULTURA I OCI
TOT ESPORTS
Planta depuradora d'aigua AGBAR
Societat
Agbar i Mossos activen un pla de seguretat contra robatoris de coure a les plantes de tractament d’aigua
El Codi Penal sanciona amb penes de 2 a 5 anys de presó als qui robin conduccions, cablejat, equips o components d'infraestructures
Redacció
12/02/2024 12:17
Agbar i els Mossos d’Esquadra han acordat activar un pla de prevenció de seguretat de les plantes de tractament d’aigua en temps de sequera. L’objectiu de l’acord és evitar els robatoris de coure, principalment a les depuradores, ja que es tracta d’instal·lacions crítiques i el robatori d’aquest material podria suposar que la planta hagi de deixar de funcionar.
La paralització d’una depuradora com, per exemple, la del Baix Llobregat, implicaria agreujar la situació de sequera actual, ja que afectaria la producció d’aigua regenerada. Actualment, s’impulsen 1.500 litres/segon d’aigua regenerada des de l’Estació Regeneradora d’Aigua (ERA) de la depuradora del Baix Llobregat aigües amunt fins a Molins de Rei, per abocar-la al riu, i vuit kilòmetres més avall captar-la de nou a la potabilitzadora de Sant Joan Despí per tractar-la i distribuir-la a gairebé tres milions de persones. El 25% de l’aigua que consumeix l’àrea metropolitana de Barcelona prové de l’aigua regenerada.
El Codi Penal sanciona via article 240.2 amb penes de 2 a 5 anys de presó als qui robin conduccions, cablejat, equips o components d’infraestructures destinades a la prestació de serveis d’interès general.
L’acord pel desplegament del pla de seguretat implica augmentar la presència dels agents dels Mossos d’Esquadra de manera preventiva en totes les instal·lacions. A més, en cas de saltar les alarmes, els Mossos rebran un avís per part d’Agbar i prioritzarà qualsevol intervenció per protegir aquestes infraestructures clau i garantir la continuïtat del servei.
Nou comentari
Comentari *
Nom
Qui som
Publicitat
Contacte
Política de privacitat
Seguiu-nos:
Amb la col·laboració:
Membres associats: