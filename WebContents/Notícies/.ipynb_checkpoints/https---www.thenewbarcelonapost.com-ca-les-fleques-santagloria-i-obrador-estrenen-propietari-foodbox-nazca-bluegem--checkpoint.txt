SUBSCRIU-TE
CATALÀ
GOOD NEWS | TRUE STORIES
BUSINESS&TALENT
ARTS
LIFESTYLE
OPINION
SOCIAL STORIES
STARTUPS
MOMENTS ESTEL·LARS
VIDEOS
X
Facebook
Email
LinkedIn
Flipboard
WhatsApp
INTERIOR D'UN DELS ESTABLIMENTS DE SANTAGLORIA A BARCELONA.
MÉS LLEGITS
VUELING COMPLEIX 20 ANYS I TRAÇA NOUS PLANS DE CREIXEMENT A BARCELONA
ALEXION I SANT JOAN DE DÉU DEMANEN MÉS COL·LABORACIÓ PER COMBATRE LES MALALTIES RARES
BERTA AROCA: “SER CREADOR DE CONTINGUT ESTÀ MASSA BEN PAGAT”
LES FLEQUES SANTAGLORIA I L’OBRADOR ESTRENEN PROPIETARI
PER SERGI SABORIT  | 06 JUN 2022
El fons de capital risc britànic BlueGem, amo dels restaurants Lateral, compra a Nazca el grup FoodBox, que va adquirir aquestes dues cadenes catalanes a Europastry el 2015
Nova operació de compravenda en l’apetitós mercat de les cadenes de forns de pa. Poques setmanes després d’anunciar-se que la gestora de capital risc Realza ha adquirit la majoria accionarial de la cadena barcelonina Turris, ara és un altre fons, el britànic BlueGem Capital Partners, qui ha adquirit dues marques més nascudes a la capital catalana: Santagloria i L’Obrador.
Totes dues sumen més de cent punts de venda i formen part del grup de restauració multimarca FoodBoox, al qual pertanyien des del 2015, quan el fons Nazca Capital les va comprar a l’empresa familiar catalana Europastry, en una operació que també incloïa la històrica cadena El Molí Vell, ja desapareguda.
Nazca ha venut ara el 100% de FoodBox a BluGem, firma d’inversió que és la propietària de la cadena de restaurants Lateral, que a Barcelona té un establiment al carrer Consell de Cent. A més de L’Obrador i Santagloria, formen part de Foodbox les cadenes Taverna del Volapie, Papizza i Mas Q Menos, aquesta última marca adquirida també a un altre grup català, Cacheiro, el 2017.
Al tancament del 2021, FoodBox comptava amb un total de 190 restaurants i botigues amb les seves cinc marques a Espanya, de les quals 14 són pròpies i la resta establiments franquiciats. Abans de la pandèmia, el grup facturava uns 80 milions d’euros a l’any. El 2021, FoodBox va fer 32 noves obertures, amb una inversió de 7,5 milions d’euros i la creació de més de 300 nous llocs de treball.
“L’objectiu de BlueGem amb l’adquisició de FoodBox és consolidar la seva posició a Espanya al mercat de la restauració i apostar intensament pel creixement de les diferents marques de FoodBox, incloent-hi una major inversió en unitats pròpies, a més de continuar amb el desenvolupament a través de franquícies”, ha assenyalat el nou propietari en un comunicat.
Segona inversió de BluGem a Espanya
Es tracta de la segona inversió que aquest fons britànic realitza a Espanya després d’adquirir Lateral el 2017. Aquesta marca de restauració posseeix ara 16 establiments i té entre tres i cinc obertures previstes aquest any després de l’aturada que va suposar la pandèmia en els plans d’expansió. El repte és créixer a partir de 2023 amb vuit nous restaurants propis anuals.
BluGem gestiona uns actius de 900 milions d’euros i es focalitza en inversions en el segment mitjà del mercat, amb el focus en marques de consum amb un fort potencial de creixement. Les inversions oscil·len entre els 25 i els 75 milions d’euros per operació. Altres de les seves participades són Dr. Vranjes Firenze (perfumeria per a la llar), Big Fernand (cadena francesa d’hamburgueseries premium), QMS Medicosmetics (cura de la pell) o Beautynova (cadena líder a Itàlia de la cura del cabell).
SANTAGLORIA COMPTA AMB UN CENTENAR DE BOTIGUES, MAJORITÀRIAMENT A CATALUNYA I MADRID. ©FOODBOX
BluGem mantindrà l’actual equip directiu de FoodBox, capitanejat pels seus dos socis cofundadors, Carlos Perez Tenorio i Augusto Méndez de Lugo, exdirectius de Restalia (100 Montaditos i La Sureña) i Burger King, respectivament. A la cúpula directiva, però, s’incorporarà a partir d’ara Enrique Francia, que assumirà la presidència, càrrec que també ocupa a Lateral. Francia és l’antic conseller delegat de la cadena VIPS i actualment assessora BlueGem.
Nazca Capital és una de les firmes més veteranes del sector del capital risc espanyol i a Catalunya té diverses participades, com Filmin i Phibo. Abans havia estat també accionista d’Agromillora i d’altres cadenes com Lizarran i EurekaKids.
AUGUSTO MÉNDEZ DE LUGO, CONSELLER DELEGAT DE FOODBOX. ©FOODBOX
A inicis de l’any 2015, Nazca va tancar un acord amb la família Gallés, propietària del grup Europastry, per adquirir tota la seva xarxa de fleques, que llavors comptava amb un centenar de botigues, majoritàriament sota la marca El Molí Vell. Aquesta històrica ensenya, fundada pel forner Pere Gallés, va ser pionera a Espanya als anys 60 en revolucionar el concepte tradicional de venda de pa. Desprendre’s d’aquesta àrea de negoci per concentrar-se en la seva principal activitat de producció de pa i brioixeria ultracongelada no va ser fàcil per als fills de Gallés, ja que era l’origen del grup. Abans de la venda, Europastry ja havia decidit retirar del mercat progressivament la marca El Molí Vell per apostar per una nova ensenya, Santagloria, més adaptada a les noves tendències del sector i que li permetia posicionar-se en un segment de preus més alt. En paral·lel, per atacar el mercat més premium es va llançar la marca L’Obrador. Segons FoodBox, en els darrers cinc anys la presència de la marca Santagloria a Espanya s’ha triplicat, fins a sumar-hi un centenar de botigues.
El capital risc, concretament el fons Corpfin, també controla una altra cadena barcelonina del sector: El Fornet, que té l’origen l’any 1927.
ARTICLES RELACIONATS
Shein torna a Barcelona amb una ‘pop-up store’ a Portal de l’Àngel
La botiga obre des d'aquest dissabte fins al 29 de...
PER REDACCIÓ THENBP
Eada creix amb un segon campus a l’antiga seu de Crédito y Caución a l’Eixample
L'escola de negocis lloga un edifici de nou plantes i...
PER SERGI SABORIT
Damm tanca 2020 amb beneficis malgrat l’impacte de la pandèmia
Les vendes del grup cerveser van caure un 11% l'any...
PER SERGI SABORIT
EL MÉS RECENT
Toni Cruanyes: “El periodisme és una manera de viure”
Toni Cruanyes (Canet de Mar, 1974) és una de les...
PER CRISTINA MARTÍN VALBUENA
Steven Munar: Sense perdre la fe
“Soc músic, compositor i professor; pare i amic dels meus...
PER ALBERTO VALLE
Patrimonialistes contra modernets
El futur del Disseny Hub Barcelona ha creat una polèmica...
PER BERNAT DEDÉU
CONTACTE | NOSALTRES | POLÍTICA DE COOKIES | CONDICIONS D'ÚS | PRIVACITAT | SUBSCRIPCIONS