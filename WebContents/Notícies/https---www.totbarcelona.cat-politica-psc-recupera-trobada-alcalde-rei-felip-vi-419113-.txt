CA ES
POLÍTICA
SOCIETAT
ECONOMIA
MOBILITAT
HABITATGE
CULTURA I OCI
TOT ESPORTS
Jaume Collboni, Felip VI i Janez Sanz, a Barcelona | Europa Press
Política
El PSC recupera la trobada entre l’alcalde i el rei d’Espanya 17 anys després
Collboni participarà aquest dilluns d'una reunió que havia desaparegut durant els mandats de Xavier Trias i Ada Colau
Gabriel González Barcelona
16/09/2023 16:10
El màxim representant de la monarquia espanyola tornarà a trobar-se amb l’alcalde de Barcelona en una trobada institucional. L’últim cop que aquesta reunió es va produir va ser amb Joan Carles I liderant la corona i Jordi Hereu cam a cap de l’executiu barceloní. Disset anys després d’aquella trobada, Felip VI agafa el relleu del seu pare, ara ja jubilat, i es reunirà aquest dilluns amb Jaume Collboni al Palauet Albéniz, la residència oficial del monarca a Barcelona. El PSC recupera, així, una reunió que havia desaparegut durant els mandats de Xavier Trias i Ada Colau. És més, l’exalcaldessa i líder dels comuns havia arribat fins i tot a plantar el rei en actes oficials, com ara a l’inici del Mobile World Congress de 2020.
En tot cas, no serà el primer cop que Felip VI i Collboni es trobin, ja que l’ara alcalde va ser l’encarregat de mantenir el contacte institucional amb la monarquia durant el mandat Colau-Collboni. El socialista, de fet, va repetir en més d’una ocasió, durant la seva etapa com a primer tinent d’alcaldia, que trobar-se amb el rei és una “obligació institucional” encara que t'”entusiasmi més o menys”. Collboni també va visitar el palau de la Zarzuela de forma privada durant l’anterior etapa a l’Ajuntament, un moment únic que ara ha emmarcat al seu despatx de la plaça de Sant Jaume.
Felip VI, al MWC 2022 amb Sánchez, Aragonès i Colau | ACN
Més distància amb Colau
Amb la reunió de dilluns, Collboni normalitzarà les relacions amb el rei després d’anys de desavinences i polèmiques a l’Ajuntament. Durant la seva etapa d’acladessa, Colau va esforçar-se amb gestos evidents per marcar distància amb la monarquia espanyola. Més enllà de la plantada durant el MWC, la líder dels comuns també va retirar l’efígie de Joan Carles I de la sala de plens quan aquest va abdicar i va negar-se a substituir-lo pel retrat del nou monarca. Poc després, el govern municipal va acabar posant un retrat minúscul de Felip VI en una paret lateral, acatant de mal grat una resolució del Tribunal Suprem.
Ada Colau amb una mascareta republicana i la foto de Flip IV al fons | Jordi Play
El Palauet Albéniz, seu d’operacions del rei a Barcelona
Felip VI rebrà, instants abans de veure’s amb Collboni, el comitè executiu de SEAT. També té programades reunions amb el CEO d’Emirates Team New Zealand (ETNZ) i de la Copa Amèrica, que enguany aterra a Barcelona. I per últim, els equips espanyols de natació artística i de waterpolo també visitaran el Palauet Albéniz, just pocs dies abans de marxar al Japó, on es disputa el campionat del món de natació. Segons apunta Europa Press, el monarca ja es va reunir amb alguns empresaris en aquest mateix palau a principis d’any. A la tarda, els reis sortiran d’Albéniz per participar d’una entrega de premis de ‘La Vanguardia’ al Museu Nacional d’Art de Catalunya.
Jaume Collboni Rei Felip VI
Comentaris
Observador setembre 16, 2023 | 18:38
Tan val l'un com l'altre; no és pas estrany que es vulguin trobar.
Respon
Nou comentari
Comentari *
Nom
Qui som
Publicitat
Contacte
Política de privacitat
Seguiu-nos:
Amb la col·laboració:
Membres associats: