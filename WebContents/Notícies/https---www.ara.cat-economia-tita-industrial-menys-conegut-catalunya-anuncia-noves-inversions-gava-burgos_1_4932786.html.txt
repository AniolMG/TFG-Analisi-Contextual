AVUI PARLEM DE
SUBSCRIU-T'HI
ACCEDEIX
CAT
CAST
Indústria
ECONOMIA
08/02/2024 Leer en castellano
Roca Group construirà dos forns de túnel elèctrics a Gavà i Burgos el 2025
La companyia també preveu electrificar cinc plantes europees en dos anys
Albert Rigol Baulenas
2 min
Regala aquest article
Roca Group posa en marxa el primer forn túnel elèctric del món per a la producció de ceràmica sanitària, a Gmunden (Àustria). ROCA GROUP
GMUNDENUn túnel de metall que arriba als 1.250 graus. És l'última parada del procés de producció de lavabos, vàters, banyeres i bidets de porcellana que Roca Group fabrica a Gmunden (Àustria). També la gran aposta d'aquest gegant català, líder mundial en sanitaris –aparells de neteja i higiene–, per caminar cap a la descarbonització de la companyia, i fins i tot del sector sencer.
Inscriu-te a la newsletter Economia
Informació que afecta la teva butxaca
INSCRIU-T’HI
Després d'inaugurar aquesta instal·lació pionera a Àustria, considerada el primer forn de túnel elèctric del món per a la producció de ceràmica sanitària, l'objectiu de Roca Group és electrificar cinc plantes europees per seguir reduint les emissions de CO₂, on preveu instal·lar aquesta infraestructura perquè deixin de fabricar amb forns de gas. Actualment, el 50% de les emissions del grup provenen dels seus forns. Per fer-ho, la companyia destinarà una part del pressupost previst per a aquest any en sostenibilitat, xifrat en 26 milions d'euros, a construir aquesta infraestructura en tres plantes, les quals encara estan per determinar.
Aquest forn acabat d'estrenar, amb què Roca Group produeix els sanitaris per a Laufen –la seva altra gran marca– a Àustria, és de la companyia alemanya especialitzada en forns ceràmics Keramischer Ofenbau. Roca Group va adquirir a finals de l'any passat, a través de Roca Group Ventures, una participació majoritària del 66% a Keramischer Ofenbau Holding GmbH, propietària de Keramischer Ofenbau.
"Som els primers clients d'aquesta tecnologia. Vam començar fa quatre anys, quan vam dir que volíem descarbonitzar el grup Roca", ha explicat aquest dijous en roda de premsa el conseller delegat de la companyia catalana, Albert Magrans. Ara, amb un peu ficat a la companyia que els va vendre la infraestructura, pretenen ajudar a descarbonitzar aquest sector: "Estem promovent la descarbonització de la indústria".
Gavà i Burgos, el 2025
La companyia iniciarà la construcció de dos forns més a les plantes que té a Gavà i a Burgos, però s'hauran d'esperar a l'any 2025. En el cas de Gavà, la companyia té previst engegar un gran projecte de renovació de més de 300.000 metres quadrats, cosa que requereix una sèrie de permisos que encara han d'obtenir. Sobre Burgos, on opera la companyia del grup Cerámicas Gala, la inversió està supeditada a ajudes d'un projecte estratègic (PERTE).
Roca Group no ha concretat la inversió necessària per construir aquests forns, i tampoc els altres tres que ubicarà en plantes europees, ja que no seran iguals. El forn que ja opera a Gmunden va costar cinc milions d'euros i s'ha inaugurat després de quatre anys de proves. La companyia té previst arribar a la descarbonització completa l'any 2045.
Aquest gegant català té una trentena de marques i 79 fàbriques repartides per tot el món, on dona feina a més de 20.000 persones, i té presència en 170 països. Magrans també ha explicat que el 2023 ha estat un any complicat per la inflació i la situació política a la Xina, i espera que enguany serà "millor". La companyia va sortir de Rússia el 2022 a causa de la guerra d'Ucraïna, el que li va suposar un impacte en la facturació de 140 milions d'euros.
Roca Group eleva ingressos però redueix un 76,5% els beneficis el 2022
No hi ha comentaris. Sigues el primer a comentar aquest contingut.
COMENTA
CONTINGUT ELABORAT PER
Albert Rigol Baulenas
SEGUEIX-ME
MÉS DE LA SECCIÓ
Economia
INDÚSTRIA
Dona suport a la informació de qualitat i rigor. Entre tots fem l'ARA.
SUBSCRIU-T'HI
EL MÉS POPULAR
EL MÉS VIST
EL MÉS COMENTAT
1.
"He passat de ser una dona menopàusica invisibilitzada a ser molt activa i absolutament visible”
2.
3.
Ivan Pustovalov:
4.
5.
1.
Gemma Herrero
2.
3.
Núria Orriols Guiu
4.
David Fernàndez
5.
DESCOBREIX
VEURE'N MÉS
Sofia Coll: "Hi ha 'chonis' que parlen un català increïble"
Àlex Gutiérrez
MÈDIA
VIDEO
Yolanda Sey: “No m’agrada l’etiqueta de «negra catalana»: puc ser catalana i ja està?”
Albert Om
CINEMA
Quants litres d’aigua calen per produir una rajola de xocolata?
Júlia Claramunt Pi
MEDI AMBIENT
Periodisme lliure i compromès, per estar ben informat
SUBSCRIU-T'HI
Manifest
Qui som
Firmes
Temes
Publicitat
Contacta
App:
IOS
Android
© ARA 2024
Privacitat
Condicions
Cookies
Col·laboradors