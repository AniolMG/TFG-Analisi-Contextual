Anar a la navegació principal
Anar al contingut
NOTÍCIES
ESPORTS
BOTIGA
CORPORATIU
Obre menú de navegació
El matí de Catalunya Ràdio
bases copa enigmàrius
món enigmàrius
programes
l'última hora del matí de catalunya ràdio
articles
més info
EL MATÍ DE CATALUNYA RÀDIO
Digue'm en quin supermercat compres i et diré què escoltes
Fem una ruta per algunes de les principals cadenes de supermercats del país i analitzem els seus fils musicals
BLAI MARSÉ
@blaimarse
26/06/2023 - 10.35 Actualitzat 26/06/2023 - 10.47
Lildami en un "Supermercat"
Fa un any que "Supermercat", de Lildami, es va convertir en tot un fenomen:
"Però quan soni aquesta cançó
Entre els avisos de les promocions
Tinc una oferta i no pots dir que no
M'he enamorat al supermercat
Puja la calor a la secció del congelat
M'he enamorat al supermercat
He trobat l'amor al lloc menys esperat"
Així com el raper terrassenc ens va demostrar que és possible enamorar-se en un supermercat, el duet The Tyets, grans triomfadors d'aquesta temporada, confessaven als micròfons d'"El matí de Catalunya Ràdio" que un dels objectius de la seva música era sonar als supermercats:
"Una base fonamental del nostre grup és fer música ballable, que puguis escoltar fent un 'copeo' amb els amics, a la disco, a la festa major o de fons al Bonpreu."
Del "Coti x Coti" a "La platja"
El "Coti x Coti" ja ha sonat i ens asseguren des de BonpreuEsclat que aviat ja hi sonarà "La platja", el hit compartit amb els Stay Homas. Els clients habituals es deuen haver adonat que la música que sona als seus establiments és pràcticament tota en català, ens diuen que "com a política general apostem per la promoció de grups i artistes catalans".
Plats bruts fa estiu: The Tyets i Stay Homas reivindiquen la sèrie a la seva nova cançó
I és així: jo sempre que he anat al Bonpreu hi he sentit música en català, i no només això, des del mes de març, de 5 a 7 de la tarda hi podeu descobrir nova música. És gràcies a "L'hora Enderrock", dedicada especialment a grups emergents o bandes menys conegudes. Per exemple, Biosca, amb "Favent", és el que sonava l'altre dia al BonpreuEsclat de Ripoll, inclòs a la llista de Spotify comissariada per la revista Enderrock:
La llista s'actualitza cada setmana i al web de Bonpreu hi ha un formulari per presentar propostes. A la resta d'hores hi podeu sentir cançons en català més consolidades, des d'"Alegria", d'Antònia Font, fins al "Supermercat", de Lildami, precisament. Us proposem una ruta per diverses botigues a Catalunya, on no hem trobat ni rastre de reggaeton, música clàssica, jazz, hip-hop o rock dur. Pràcticament tot és pop i rock, majoritàriament cantat en anglès o castellà.
La música en català, una rara avis als supermercats
A banda de Bonpreu, només hi ha dues grans cadenes que dediquen una quota a la música en català. És el cas dels supermercats Condis, on s'hi pot sentir, per exemple, "La frontière", de Porto Bello, un tema publicat ja fa quatre anys, o "Em deixaré Bigoti", dels Obeses. Cançons en català combinades amb temes molt diversos, que van de clàssics de Mariah Carey a temes més moderns, d'intèrprets com Magdalena Bay.
Condis no ha proporcionat dades del seu fil musical, però sí que ho ha fet Caprabo, que asseguren que també sona música en català als seus supermercats, i que tenen en compte "l'estacionalitat i tradicions culturals del moment". I a Twitter hi ha testimonis que afirmen haver sentit Feliu Ventura, Eric Vinaixa, Lluís Llach, i fins i tot la periodista Montse Virgili feia un tuit l'any 2016 assegurant haver sentit Carles Rebassa recitant un poema de David Caño.
El preu de posar música al teu supermercat
En la nostra visita al Caprabo sonaven Snake City i Tape Machines, dos duets suecs que fan música lliure de drets d'autor. De fet, la cadena reconeix que estan fent servir biblioteques lliures de drets. D'aquesta manera, s'evita el pagament d'un cànon mensual a la SGAE que pot anar dels 6 euros als 103 euros mensuals, que varia en funció dels metres quadrats de cada establiment.
Desconeixem si Caprabo paga o no aquest cànon, però no és l'única cadena que fa servir cançons anomenades "de llibreria": és el cas d'Ametller Origen, que opta per un fil musical gairebé íntegrament en anglès i sense artistes catalans, amb cançons pujades de sucre d'artistes desconeguts pel gran públic, com Cameron Ernst o Halogen Hills.
L'hora silenciosa de Carrefour
A Carrefour hi sonen cançons comercials actuals i èxits d'abans des de "Nochentera", de Vicco, fins a "Is she really going out with him?", de Joe Jackson, però el que crida l'atenció és "L'hora silenciosa": cada dia de tres a quatre de la tarda s'apaga el fil musical i els avisos per megafonia, es redueix el so de les caixes i tot plegat va de la mà d'una campanya d'informació i sensibilització per millorar el coneixement de les necessitats de les persones amb autisme o hipersensibilitat. BonpreuEsclat també té una iniciativa similar, just abans de "L'hora Enderrock", de 15 h a 17 h.
Lidl, Aldi i Dia, els últims a incorporar música als seus establiments
Fins fa poc, Lidl no tenia música, però l'any 2016 es van adonar que el fil musical incentiva la compra i n'ha instal·lat a un 70% dels seus supermercats, amb l'objectiu, segons ens diuen, que el client s'hi pugui sentir identificat. En trobareu sobretot a Barcelona i rodalia, però a la resta de Catalunya n'hi ha molts encara en silenci.
El fil musical és sobretot èxits de pop en castellà, segons ells, "cançons variades de caràcter comercial i conegudes per la majoria dels nostres usuaris", com Ana Mena, Viva Suecia, Natalia Lacunza, Vicco o la que jo vaig enganxar, "Dile a los demás", de Dani Fernández. De la seva banda, Aldi opta per una banda sonora molt alegre, positiva i enèrgica, amb inclinació per grans clàssics del pop i el rock.
hilo musical del aldi, ya me cae genial pic.twitter.com/tQdHtvNV6J
 inespeneg (@1nespng) March 12, 2023
En aquesta ruta, també hem descobert "Maniac", de Macklemore, en un Consum o "Natalia, hazlo por mi", d'un cantant ultradesconegut de Texas, Arzalez, en un supermercat Dia.
El cas de Mercadona: un jingle de Lluís Miquel convertit en un hit
Mercadona aposta per cançons majoritàriament en castellà però trobem: Amaia, Miley Cyrus, Álvaro Soler, Stay Homas, Despistaos, Arnau Griso, Dua Lipa o Taylor Swift. I just quan entrem en una botiga del c/ Calàbria hi sona "Bienvenidos al show", d'Amaia, però també "Evil twin", de Meghan Trainor, o "Ojos marrones", de Lasso.
Ens confirmen que no hi ha cap cançó en català al fil musical perquè és el mateix a tot l'estat espanyol, però atenció amb la relació que la cadena té amb el cantautor valencià Lluís Miquel, mort fa un mes als 79 anys. A banda de ser un dels grans de la nova cançó al País Valencià, Lluís Miquel va ser l'autor de jingles publicitaris, com Famosa, Nenuco i el més famós, Mercadona, que va enregistrar als seus estudis de Tabalet d'Alboraia, a l'Horta Nord, que ja són història de la música de supermercats.
NOTÍCIES
ESPORTS
Corporatiu
El grup
Transparència
Responsabilitat social
Fundació La Marató
Premsa
Publicitat
Vendes internacionals
Presentació de projectes
Espai Proveïdor - Client
Perfil del contractant
Còpia i Venda d'imatges
Botiga
Selecció de personal
Càsting
Contacta'ns
Atenció a l'audiència
Com veure'ns i escoltar-nos
Visita'ns
Llengua
Promoció de la llengua
És a dir
Espai de l'aranès
Bon dia. Directori de mitjans en llengua catalana
Llibre d'estil
Troba'ns a
Mòbils i tauletes
Televisions connectades
Ajuda plataforma 3Cat
Avís legal
Cookies
Delegat de protecció de dades
Accessibilitat
Mapa web
© 3Cat
LA PLATAFORMA DE CONTINGUTS EN CATALÀ I DE QUALITAT
Crea un compte i personalitza la teva experiència:
Segueix els programes i les sèries on els has deixat
Crea la teva llista de favorits
Rep recomanacions personalitzades
CREA EL TEU COMPTE GRATUÏT
Inicia sessió
si ja tens compte