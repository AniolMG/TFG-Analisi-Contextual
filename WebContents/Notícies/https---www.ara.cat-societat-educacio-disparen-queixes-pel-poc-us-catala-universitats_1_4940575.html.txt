AVUI PARLEM DE
SUBSCRIU-T'HI
ACCEDEIX
CAT
CAST
Universitats
SOCIETAT
EDUCACIÓ
16/02/2024 Leer en castellano
Es disparen les queixes pel poc ús del català a les universitats
En el que portem de curs s'han registrat 71 incidències, 30 més que en tot el curs passat
Diana Silva
2 min
7
Regala aquest article
Una classe d'una universitat catalana. GENERALITAT DE CATALUNYA
BARCELONAEl problema del (poc) català a les aules no és exclusiu d'escoles i instituts, sinó que també s'estén a les universitats. Davant aquesta realitat, a l'inici del curs 2023-2024 el departament de Recerca i Universitats va llançar la campanya “Si et canvien la llengua, no et tallis” amb l'objectiu de conscienciar els estudiants dels seus drets lingüístics. Pel que sembla, la iniciativa ha obtingut els seus fruits. Només en els cinc mesos que portem de curs la comissió de seguiment del Pla d'enfortiment de la llengua catalana en el sistema universitari ha detectat 71 queixes lingüístiques a les universitats de Catalunya.
Tot i que a prioripodria semblar que són poques, tenint en compte els milers d'universitaris que té Catalunya, la xifra mostra un increment molt destacat, ja que només en aquests primers mesos del curs ja s'han denunciat 30 situacions més que en tot el curs passat. Una realitat que, tot i ser una mala notícia, també té una lectura positiva. "Aquesta campanya, juntament amb les campanyes pròpies de cada universitat, ha fet emergir casos de canvi de llengua i altres incidències lingüístiques que fins ara no quedaven registrats enlloc", ha defensat l’assessora en política lingüística del departament de Recerca i Universitats, Marina Massaguer.
Pel que fa al tipus de queixes registrades, una trentena es van presentar per canvis en la llengua de docència anunciada a la guia docent i totes van denunciar situacions en què una assignatura que s'anunciava en català havia passat a fer-se en castellà. Altres queixes estan relacionades amb la falta d’informació sobre la llengua en què s'imparteixen les assignatures abans de fer la matrícula o, directament, denuncien la presència deficitària del català en alguns usos lingüístics institucionals.
Del conjunt de queixes recollides per les universitats, la gran majoria (60) corresponen a incidències produïdes als estudis de grau, mentre que només onze s'han detectat en estudis de màster.
El català també recula als caus i esplais
Un milió d'euros per potenciar el català a la universitat
Aquest divendres el Govern ha obert una convocatòria d'un milió d'euros per als ajuts Interlingua, destinats a fomentar el català, l'aranès, la llengua de signes catalana i les terceres llengües en l'àmbit universitari. Aquest curs, com a novetat, els ajuts també inclouran cursos de llengua catalana i occitana de qualsevol nivell i modalitat, tant presencials com virtuals. També es destinaran ajudes als projectes universitaris que prioritzin l'ús del català així com els projectes orientats a reforçar els coneixements de llengua catalana i la consciència lingüística dels estudiants de les facultats d'Educació, a més dels projectes que fomentin el català en àmbits socials amb un ús deficitari, com el jurídic i el de la salut.
Un 65% dels joves pensen que el català és útil per tenir una carrera d’èxit
VEURE 7 COMENTARIS
CONTINGUT ELABORAT PER
Diana Silva
SEGUEIX-ME
MÉS DE LA SECCIÓ
Educació
CATALÀ
UNIVERSITAT
Dona suport a la informació de qualitat i rigor. Entre tots fem l'ARA.
SUBSCRIU-T'HI
EL MÉS POPULAR
EL MÉS VIST
EL MÉS COMENTAT
1.
"He passat de ser una dona menopàusica invisibilitzada a ser molt activa i absolutament visible”
2.
Ivan Pustovalov:
3.
4.
5.
1.
Gemma Herrero
2.
3.
Núria Orriols Guiu
4.
David Fernàndez
5.
DESCOBREIX
VEURE'N MÉS
Sofia Coll: "Hi ha 'chonis' que parlen un català increïble"
Àlex Gutiérrez
MÈDIA
VIDEO
Yolanda Sey: “No m’agrada l’etiqueta de «negra catalana»: puc ser catalana i ja està?”
Albert Om
CINEMA
Quants litres d’aigua calen per produir una rajola de xocolata?
Júlia Claramunt Pi
MEDI AMBIENT
Periodisme lliure i compromès, per estar ben informat
SUBSCRIU-T'HI
Manifest
Qui som
Firmes
Temes
Publicitat
Contacta
App:
IOS
Android
© ARA 2024
Privacitat
Condicions
Cookies
Col·laboradors