mor Aleksei Navalni Rússia
NOTÍCIES
ESPORTS
CORPORATIU
Notícies
Directes
Últimes notícies
Seccions
El temps
Alves: "No soc violent. Estàvem gaudint els dos. No em va dir que parés ni que no volgués"
07/02/2024 - 23.00
compartir a Facebook
compartir a X
Guarda't la notícia a la teva llista
MÉS INFO
ACN Barcelona - L'exfutbolista del Barça Dani Alves ha assegurat aquest dimecres durant el judici a l'Audiència de Barcelona per agressió sexual que la relació amb la denunciant va ser en tot moment consentida. Ha assegurat que ell no és un home "violent" i que en cap moment la noia li va demanar que "parés ni que volgués parar o sortir" del bany del reservat del Sutton. De fet, ha dit que tots dos estaven "gaudint" i que no va haver d'insistir gaire a la noia perquè entrés al bany per practicar sexe. També ha assegurat que durant tot aquell dia va beure bastant. La defensa ha demanat la llibertat del seu client després que el judici hagi quedat vist per a sentència.
(Aquesta actualització inclou els informes finals de les parts)
En una declaració de poc menys de vint minuts i responent només a preguntes de la seva advocada, Alves ha mig plorat un parell de cops i ha representat davant del tribunal la postura que van mantenir els dos implicats. Tot i assegurar que va beure molt, ha dit que per suposat que recorda tot el que va passar aquella nit.
Quan ell i el seu amic eren al reservat de la discoteca van arribar-hi la denunciant i les seves dues acompanyants. Ha explicat que van ballar, veure i conversar sense problemes. No va notar que estiguessin incòmodes, com van assegurar les dues noies que acompanyaven la víctima: "Estàvem gaudint tots". Alves ha dit que creu que les noies sí que sabien que ell era un famós exjugador del Barça, cosa que les tres noies han negat sempre.
A partir d'un moment determinat va començar a ballar més amb la denunciant, apropant-s'hi més, però sempre "amb respecte". Van apropar les seves zones sexuals i van "perrear". De fet, ha assegurat que la noia va tocar-li les seves parts íntimes i va notar certa "atracció sexual". Va ser aleshores quan li va dir que anessin al bany. "No li vaig haver d'insistir", ha reblat.
Primer va entrar ell, per dissimular, i va estar esperant una estona a dins tot sol. Quan ja pensava que la noia no hi acudiria, anava a sortir i se la va trobar a la porta a punt d'entrar. Just després d'entrar la noia, ha explicat que van començar a petonejar-se. Amb els pantalons abaixats ell es va asseure a la tassa del vàter i la noia li hauria començat a fer una fel·lació. Ha mostrat al tribunal com ell estava assegut amb l'esquena recolzada a la cisterna del vàter i amb les cames obertes mentre la noia li feia la fel·lació. Quan la noia va acabar, es va asseure damunt seu i la va penetrar. Quan anava a ejacular, ha dit, va apartar-la, es va mig aixecar i va ejacular "fora del sexe" de la noia, tot i que la víctima tenia restes de semen a la vagina i les calces.
A preguntes de la seva advocada ha negat rotundament que la noia posés les mans a la pica, on es van trobar empremtes d'ella, ja que la víctima assegura que s'hi va recolzar mentre Alves la penetrava per darrere. També ha negat que la noia li digués que volia que parés, que no volia seguir o que volia marxar. "No la vaig donar cap bufetada, no li vaig estirar els cabells, no la vaig tirar a terra, no sóc violent", ha assegurat. Tampoc li va dir que ella era la seva "puteta" ni ell li va intentar practicar sexe oral. "En cap moment em va dir res, estàvem gaudint els dos", ha conclòs.
En sortir del lavabo, va estar una estona més al reservat amb un noi que es volia fer fotos amb ell i després va marxar tot i que sense acomiadar-se de les noies perquè no les va veure, ha assegurat.
Abans i després de la discoteca
Abans d'anar a la discoteca ha explicat que va anar a dinar i sopar amb quatre amics i ell sol es va beure dues ampolles de vi senceres, copes de whisky i després un gintònic a un bar. Va anar en cotxe a la discoteca, però conduint un dels seus amics perquè ell estava perjudicat per l'alcohol. En tornar a casa ha dit que la seva esposa dormia, tot i que aquest dimarts Joana Sanz va assegurar que ella estava desperta.
Va tenir coneixement de la denúncia per la premsa i li "va caure el món al damunt". Va encarregar a la seva advocada que demanés còpia de l'atestat policial, però no li van donar. També es va presentar voluntàriament el 20 de gener, quan va ser arrestat pels Mossos d'Esquadra.
Sobre la versió diferent donada aquest dimecres i en les seves anteriors declaracions judicials, ha dit que el primer cop que va declarar no volia admetre el coit perquè la seva dona no s'enfadés. La fiscalia, però, ha demanat al tribunal que tingui en compte les tres declaracions judicials, les dues a instrucció i la d'aquest dimecres en el judici.
La víctima diu a un mosso que Alves li havia pegat
Abans de la declaració d'Alves el tribunal i les parts han pogut visionar part de les imatges de les càmeres de seguretat de la discoteca. També s'ha vist la càmera del mosso d'esquadra que va gravar per accident. En la gravació accidental de la càmera unipersonal del mosso s'escolta la conversa entre l'agent i la víctima i la seva amiga. La noia va explicar, entre plors, que Alves l'estava "pegant" i l'havia "tirat a terra". L'agent li va preguntar si Alves li havia introduït els dits a la vagina, com li havia dit un treballador de la discoteca. L'agent també li va dir que podria haver entrat de forma voluntària al lavabo i després dir que no volia sexe amb Alves.
No obstant, la noia deia que no volia parlar gaire i no volia denunciar. "No vull res", afegia. La seva amiga es va presentar com a advocada. L'agent va intentar convèncer la jove dient-li que li havien de fer una avaluació forense, tot i que afegia que si no hi havia hagut "molta agressió" no hi hauria "gaire per explorar" i la visita mèdica seria ràpida. La noia es mostrava preocupada pel fet que no sortís el seu nom públicament enlloc, i el policia li garantia que no sortiria de l'àmbit judicial.
La defensa al·lega alcoholèmia
En acabar la declaració d'Alves, la fiscalia i l'acusació particular han mantingut les seves conclusions provisionals i han demanat nou i dotze anys de presó respectivament. Per la seva banda, la defensa ha demanat l'absolució o, alternativament, un any de presó per la circumstància eximent incompleta d'error invencible, ja que Alves "no podia saber" que la víctima havia "revocat el seu consentiment" d'acord amb el comportament i gesticulació abans i durant la relació sexual. També vol que s'apliquin tres atenuants: afectació per culpa de l'alcohol, reparació del dany, perquè ja ha pagat 150.000 euros, i vulneració de drets fonamentals.
En el seu informe, l'advocada Inés Guardiola ha assegurat que la versió de la víctima no ha estat sostinguda en el temps i ha enumerat diverses suposades contradiccions entre la versió de la víctima i la de les seves dues amigues i altres proves perifèriques. De fet, ha dit que tant la víctima, com la cosina i l'amiga havien mantingut durant el judici un discurs "après i dirigit".
També ha assegurat que les imatges de la discoteca no mostren "incomoditat" de les noies amb Alves, i que la denunciant va fer balls "sexualitzats" amb Alves i van mantenir "contactes íntims sexuals mutus".
A l'inici del seu informe final, la fiscal ha repassat la declaració a porta tancada de la víctima en el judici aquest dilluns passat i també les contradiccions en les diverses versions donades per Alves, així com la discordança d'aquestes versions amb altres proves com les empremtes dactilars o les imatges de les càmeres de seguretat. Així, per exemple, s'ha preguntat per què Alves no va pujar fins a la suite, on hi ha un sofà, per mantenir relacions sexuals consentides, i en canvi es va tancar en un lavabo petit i "fastigós" amb la víctima. També ha lloat la valentia de la denunciant en explicar els fets furant el judici.
L'advocada Ester García, de l'acusació particular, ha remarcat que la pròpia declaració de la víctima des del primer moment a la discoteca i confirmada diverses vegades per ella mateixa ja hauria de ser prou prova contra Alves. "Ha tingut un relat espontani", ha assegurat, i "no es pot exigir a la víctima una memòria fotogràfica".
Ha justificat la seva petició de la pena màxima per agressió sexual i ha recordat que la víctima pateix un síndrome per estrès posttraumàtic de moderat a greu.
Alves no ha fet ús del seu últim torn de paraula i el judici ha quedat vist per a sentència.
La defensa ha demanat aleshores l'alliberament del seu client, en considerar que no hi ha risc de fuga un cop celebrat el judici i havent estat més d'un any en presó preventiva. Segons ella, té arrelament i es poden prendre mesures cautelars com la retirada del passaport brasiler i el passaport espanyol i compareixences periòdiques al jutjat.
Les acusacions s'hi han oposat al·legant que segueix el risc de fugida, ja que tot i que Alves diu que no té diners i té molts deutes i comptes embargats, la fiscal considera que té família al Brasil i amics adinerats que el poden ajudar a fugir. També ha recordat que no hi ha conveni d'extradició entre Brasil i Espanya per a ciutadans brasilers. També ha recordat que tot i que la seva dona, la model canària Joana Sanz, viu a Barcelona, han viscut separats molt de temps i això podria facilitar la fugida.
compartir a Facebook
compartir a X
EL MÉS LLEGIT
Rànquing
Què explica la diferència de resultats a l'informe PISA en escoles i instituts similars
Gratuïtat del túnel del Cadí: la Generalitat en revisarà els criteris per agilitzar els tràmits
Viu 5 anys en un hotel de Nova York sense pagar i reclama que n'és el propietari
Detecten un cas de pesta negra als Estats Units: com es transmet i com s'ha de tractar
Una empresa de Begur gasta més de 3 milions de litres d'aigua per omplir piscines
* Dades de les últimes 24h
AVUI ÉS NOTÍCIA
Què explica la diferència de resultats a l'informe PISA en escoles i instituts similars
Mireia Rom Salvador
Eleccions a Galícia: per què les pot guanyar Pedro Sánchez tot i perdre-les
De Politkóvskaia a Navalni: la llista de rivals de Putin morts en estranyes circumstàncies
TV3
Catalunya Ràdio
Notícies
Esports
EL MÉS LLEGIT
EL MÉS VIST
EL MÉS ESCOLTAT
El més llegit de Notícies
Viu 5 anys en un hotel de Nova York sense pagar i reclama que n'és el propietari
L'assassí de tres germans a Madrid mata el company de cel·la i ho comunica per l'intèrfon
Mor Aleksei Navalni, l'opositor rus aïllat en una presó de l'Àrtic
Detecten un cas de pesta negra als Estats Units: com es transmet i com s'ha de tractar
Alliberen Linito, un mico caputxí que ha viscut 35 anys engabiat en un pis a Barcelona
Desmuntar anys de vida d'avui per demà: fan fora els usuaris d'un càmping de Coma-ruga
El detingut per la brutal agressió al metro ja hauria atacat altres dones abans
Què explica la diferència de resultats a l'informe PISA en escoles i instituts similars
Detinguts per enviar al súper les filles, de 6 i 8 anys, gairebé nues i brutes a Palència
Gratuïtat del túnel del Cadí: la Generalitat en revisarà els criteris per agilitzar els tràmits


* Dades de les últimes 48h
ALTRES INFORMACIONS:
Vosaltres mateixosLa travessaÚltimes notíciesCalendari laboral 2022 i 2023Calendari escolar curs 2022-2023Ajuda Lloguer JovesEstalvi factura llum i gasMés temesAixò no és SuèciaPel·lícules
Enllaços
NOTÍCIES
ESPORTS
Corporatiu
El grup
Transparència
Responsabilitat social
Fundació La Marató
Premsa
Publicitat
Vendes internacionals
Presentació de projectes
Espai Proveïdor - Client
Perfil del contractant
Còpia i Venda d'imatges
Botiga
Selecció de personal
Càsting
Contacta'ns
Atenció a l'audiència
Com veure'ns i escoltar-nos
Visita'ns
Llengua
Promoció de la llengua
És a dir
Espai de l'aranès
Bon dia. Directori de mitjans en llengua catalana
Llibre d'estil
Troba'ns a
Mòbils i tauletes
Televisions connectades
Ajuda plataforma 3Cat
Avís legal
Cookies
Delegat de protecció de dades
Accessibilitat
Mapa web
© 3Cat