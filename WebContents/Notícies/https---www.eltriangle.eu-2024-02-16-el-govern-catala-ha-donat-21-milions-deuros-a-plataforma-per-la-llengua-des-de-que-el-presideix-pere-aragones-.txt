17/2/2024
SUBSCRIU-TE A LA REVISTA
INICIA SESSIÓ
CATALÀ
ESPAÑOL
EL TRIANGLE TV
ACTUALITAT
OPINIÓ
CONFIDENCIAL
ECONOMIA I EMPRESES
LES PERLES
CLAM NOU
LA VALIRA
EL TRAPEZIO
El govern català ha donat 2,1 milions d’euros a Plataforma per la Llengua des de que el presideix Pere Aragonès
L’any passat va rebre 817.646 euros de vuit Departaments de la Generalitat, 170.000 més que el 2022
Redacció
febrer 16, 2024
5:00 am
Foto inclosa al portal web de la Plataforma per la Llengua de la visita de Pere Aragonès a un stand de l'entitat, el dia de Sant Jordi del 2023
La Plataforma per la Llengua ha rebut 2.160.437,49 euros del govern de la Generalitat des de que Pere Aragonès n’és president. L’any 2021, l’autoanomenada ONG del català va rebre 694.690,98 euros en ajuts a fons perdut del govern de la Generalitat; el 2022, 648.100,11 euros i el 2023, 817.646,40 euros. És a dir, l’any passat va ingressar 170.000 euros més procedents de les arques públiques de la Generalitat que el 2022.
Vuit Departaments del govern català van subvencionar l’any passat Plataforma per la Llengua. El que més diners va aportar va ser el de Cultura. Va donar-li 263.000 euros repartits en quatre subvencions sense contraprestació “pel foment de la llengua catalana”. Presidència va aportar 124.000 euros a aquesta entitat perquè fes diferents activitats durant el 2023, entre les quals va incloure l’organització del Saló del Gaming (SAGA) i l’entrega dels premis Tísner a la creació de jocs de català. El Departament de Territori va concedir una subvenció directa a l’ONG del català per la mateixa quantitat. Empresa i Treball també va superar els 100.000 euros en ajuts a aquesta associació: 120.000.
Els altres quatre Departaments que han entregat diners a Plataforma per la Llengua el 2023 van ser Drets Socials (97.000), Acció Exterior i Unió Europea (49.646,40 euros), Educació (20.000) i Justícia, Drets i Memòria Històrica (20.000). Aquestes dades s’han obtingut al Registre de Subvencions del Govern de la Generalitat. No apareixen en el portal de Transparència de Plataforma per la Llengua.
Abans que Aragonès arribés a la Presidència de la Generalitat, el Departament de Cultura era l’únic que donava diners a Plataforma per la Llengua. Hi havia una partida anual que corresponia a l’ajut que li donava el Servei d’Ocupació de Catalunya (SOC), que va ser d’uns 30.000 euros el 2021 i de 8.000, el 2022, i la resta anava tot a càrrec de Cultura.
A la Memòria del 2022 que apareix al portal de Plataforma per la Llengua s’hi diu que l’entitat va ingressar aquell any 976.882 euros en subvencions públiques i privades, la qual cosa comporta que dues tercers parts d’aquesta partida procedeixen del govern de la Generalitat. En aquesta Memòria també s’assenyala que les despeses que va tenir aquell any van ser de 4,1 milions d’euros, dels quals 1,8 milions van correspondre a les de personal. Quatre de cada 10 euros que va ingressar van servir per pagar la nòmina dels seus empleats, el nombre dels quals no apareix a la Memòria. Sí que hi diu que el 2022 tenia 25.915 socis i 297 voluntaris.
AVUI DESTAQUEM
Josep Lluís Alay i Gonzalo Boye van demanar Carles Puigdemont que no sortís en defensa de Navalny
16 de febrer de 2024
El Govern d’Espanya no veu un disbarat que s’indulti els independentistes que quedin fora de l’amnistia
16 de febrer de 2024
L’Audiència de Barcelona ratifica la condemna de presó a un independentista per les protestes de la visita del rei
16 de febrer de 2024
Aragonès defensa l’amnistia, però admet que caldrà “batallar en alguns casos”
16 de febrer de 2024
Ubasart advoca per aprovar ja l’amnistia i valorar després eventuals indults
16 de febrer de 2024
Ayuso diu que “els nens espanyols de Catalunya” estan sotmesos a “assetjament i odi” i un tracte “terrible”
16 de febrer de 2024
Feu un comentari
Desa el meu nom, correu electrònic i lloc web en aquest navegador per a la pròxima vegada que comenti.
NOTÍCIES MÉS LLEGIDES
El Consell de la Informació de Catalunya considera…
Com justifica Vicent Partal que destacats directius…
Laporta, preocupat perquè comença a perdre…
Contra qui s’apunta ara en el front mediàtic…
Laporta aguditza la crisi de l’equip amb el…
Apunta't a la nostra newsletter
Subscriu-te a la nostra newsletter i rebràs diàriament tota la informació al teu correu.
SUBSCRIU-TE
QUI SOM?
PUBLICITAT
SUBSCRIPCIÓ
AVÍS LEGAL
POLÍTICA DE PRIVACITAT
CONTACTAR
Copyright © El Triangle - ISSN 2385-5258 - Tots els drets reservats
Amb el suport de:
El Triangle és una publicació adscrita a:
Mitjà auditat per OJD