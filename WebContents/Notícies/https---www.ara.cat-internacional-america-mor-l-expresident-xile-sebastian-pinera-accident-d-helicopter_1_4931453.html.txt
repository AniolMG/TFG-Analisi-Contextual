AVUI PARLEM DE
SUBSCRIU-T'HI
ACCEDEIX
CAT
CAST
Amèrica Llatina
INTERNACIONAL
AMÈRICA
07/02/2024 Leer en castellano
"Salteu vosaltres primer": les últimes paraules de l'expresident de Xile Sebastián Piñera
El polític conservador va estar dues vegades al capdavant del país llatinoamericà
ARA
2 min
2
Regala aquest article
L'expresident de Xile Sebastián Piñera en una imatge d'arxiu. AFP
BARCELONA"Salteu vosaltres primer, perquè, si jo salto amb vosaltres, l'helicòpter caurà sobre nostre". Aquestes van ser les últimes paraules de l'expresident de Xile Sebastián Piñera, que va morir ahir en un accident. A l'helicòpter hi viatjaven Piñera, un escorta i dues persones més, però només ha mort l'expresident. El sinistre va passar al voltant de les 15 h (19 h a Catalunya), quan l'aparell va caure al llac Ranco, al sud del país. Els accidentats van nedar fins a la riba del llac i van ser atesos pels serveis d'emergència, però el polític no va poder sortir de l'aparell, que va enfonsar-se uns 40 metres. Tot apunta que a Piñera se li hauria encallat el cinturó de seguretat. El govern xilè ha informat que s'ha recuperat el cadàver.
Inscriu-te a la newsletter Internacional
El que sembla lluny importa més que mai
INSCRIU-T’HI
L'exmandatari havia anat a dinar a casa de l'empresari José Cox en un helicòpter privat, i n'estava marxant quan es va perdre el control de l'helicòpter poca estona després. Una de les hipòtesis és que l'aparell ha caigut per culpa del mal temps, enmig d'una forta tempesta.
Piñera, que tenia 74 anys, va ser president de Xile en dos períodes no consecutius: entre el 2010 i el 2014 i entre el 2018 i el 2022, una etapa en què va haver d'afrontar les massives mobilitzacions populars del 2019, desencadenades per la pujada de preu del transport públic. Les protestes van desbordar el govern, que va respondre amb una militarització del país i altres mesures excepcionals com el primer toc de queda des de la dictadura de Pinochet. En els disturbis i enfrontaments amb les forces de seguretat van morir una trentena de persones.
Polític i empresari
Economista de formació i de tendència conservadora, Piñera va començar la seva carrera professional al sector bancari, però a finals dels anys 80 va iniciar-se en la política. Segons l'agència Reuters, el seu primer èxit empresarial, amb el qual va començar a amassar la seva fortuna, va ser la introducció de targetes de crèdit a Xile als anys 80, quan va tornar dels Estats Units, on havia estudiat a Harvard.
Al llarg de la seva vida va arribar a acumular molts diners, fruit de les inversions en diversos sectors, com el de les aerolínies, els equips de futbol i els canals de televisió, tot i que quan va arribar a president del país, el 2010, va vendre's la major part de les seves empreses. Segons la revista Forbes, Piñera tenia una fortuna d'uns 2.500 milions d'euros.
VEURE 2 COMENTARIS
MÉS DE LA SECCIÓ
Amèrica
Milei ratifica el seu suport a Israel en un viatge carregat de simbolisme
XILE
Dona suport a la informació de qualitat i rigor. Entre tots fem l'ARA.
SUBSCRIU-T'HI
EL MÉS POPULAR
EL MÉS VIST
EL MÉS COMENTAT
1.
"He passat de ser una dona menopàusica invisibilitzada a ser molt activa i absolutament visible”
2.
3.
Ivan Pustovalov:
4.
5.
1.
Gemma Herrero
2.
3.
Núria Orriols Guiu
4.
David Fernàndez
5.
DESCOBREIX
VEURE'N MÉS
Sofia Coll: "Hi ha 'chonis' que parlen un català increïble"
Àlex Gutiérrez
MÈDIA
VIDEO
Yolanda Sey: “No m’agrada l’etiqueta de «negra catalana»: puc ser catalana i ja està?”
Albert Om
CINEMA
Quants litres d’aigua calen per produir una rajola de xocolata?
Júlia Claramunt Pi
MEDI AMBIENT
Periodisme lliure i compromès, per estar ben informat
SUBSCRIU-T'HI
Manifest
Qui som
Firmes
Temes
Publicitat
Contacta
App:
IOS
Android
© ARA 2024
Privacitat
Condicions
Cookies
Col·laboradors