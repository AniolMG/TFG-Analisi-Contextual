CA
POLÍTICA
MÓN
COMUNICACIÓ
ECONOMIA
CULTURA
ESPORTS
GENT
SOCIETAT
DESTACATS Indult Puigdemont · Eleccions gallegues · Protestes pagesos · CIS Espanya · Estafa laboral · Méteo: fortes ventades · Càncer de Carles III · Fi de Joc de Cartes · Fill Gisela · Preu de la llum avui
Un conductor posant benzina a la Jonquera / Gemma Tubert
Economia
La inflació a Catalunya se situa en el 9,7% i arriba a màxims històrics
A l'estat espanyol arriba fins al 10,2%, xifra que no es veia des de l'abril de 1995
Redacció
13/07/2022 13:57
La inflació no para de pujar. Catalunya ha registrat al mes de juny la taxa de variació anual de l’IPC més alta de la sèrie històrica. L’increment de preus en el transport, l’electricitat i els combustibles han provocat que la inflació augmentés un punt i mig respecte al maig i hagi arribat al 9,7% al territori català.
L’Institut Nacional d’Estadística (INE) ha publicat aquest dimecres l’informe que recull les variacions de preus al conjunt de l’estat espanyol. A Catalunya, la taxa anual dels preus de l’energia ha augmentat un 40,4%. Els carburants també han experimentat una forta pujada respecte al maig, amb un increment del 39,9%.
A més, han augmentat els preus dels restaurants i hotels, que han passat del 5,5% al maig al 6,8% al juny; el vestit i el calçat, del 3,5% al 4,9%; les begudes alcohòliques i el tabac, del 3,3% al 3,7%; i l’oci i la cultura, del 2,4% al 3,2%. Unes dades que no han parat d’augmentar des de l’any passat. L’únic grup que ha fet el contrari ha sigut el de les comunicacions, que ha disminuït un 0,3% respecte a l’any anterior.
Un treballador de Mercabarna / Ethan López
Xifra més alta des de 1995
A l’estat espanyol, la taxa de variació anual de l’IPC al juny ha augmentat un punt i mig respecte al mes anterior. Així doncs, ha arribat fins al 10,2%, la xifra més alta que es veu des de l’abril del 1995. Els grups que més han vist un increment de preus són el transport, amb un 19,2% més; l’habitatge; l’aigua; l’electricitat i els combustibles, amb un increment del 19%; i els aliments i les begudes no alcohòliques, un 12,9% més.
Així mateix, han augmentat nou dècimes respecte al maig els preus dels restaurants i hotels, que han assolit un 7,2% d’inflació. Segons ha detallat l’INE, aquest augment es deu a l’increment del turisme després de la pandèmia.
D’altra banda, la comunitat autònoma que ha vist un major augment ha sigut Castella-la Manxa, amb un increment de més de 2 punts. Múrcia, Navarra, Castella i Lleó i l’Aragó l’han seguit amb una pujada del 1,7% al juny en comparació amb el mes anterior. Les més moderades s’han vist a Cantàbria, Extremadura, Madrid i les Illes Canàries, amb 1,2 punts.
inflació Preus
Més notícies
Rússia ingressa 93.000 milions per exportacions de combustible durant la guerra
Caiguda en borsa de la banca després dels nous impostos de Sánchez
Jaume Guardiola és el nou president del Cercle d’Economia
El malson del preu de la gasolina s’allarga per la volatilitat del mercat
Nou comentari
Comentari *
Nom
Qui som
Publicitat
Contacte
Política de privacitat
COMUNICACIÓ
ECONOMIA
NOTICIES DEL COR
NOTICIES DE TELEVISIÓ
EL TEMPS
NOTICIES DEL BARÇA
Seguiu-nos:
Amb la col·laboració:
Membres associats: