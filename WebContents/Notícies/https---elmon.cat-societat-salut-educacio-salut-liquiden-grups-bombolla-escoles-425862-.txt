CA
POLÍTICA
MÓN
COMUNICACIÓ
ECONOMIA
CULTURA
ESPORTS
GENT
SOCIETAT
DESTACATS Indult Puigdemont · Eleccions gallegues · Protestes pagesos · CIS Espanya · Estafa laboral · Méteo: fortes ventades · Càncer de Carles III · Fi de Joc de Cartes · Fill Gisela · Preu de la llum avui
Alumnes de l’escola Maria Mercè Marçal de Tàrrega / ACN
Salut
Educació i Salut liquiden els grups bombolla a les escoles
El govern espanyol té previst acabar amb el certificat Covid per als viatges "en qüestió de dies"
Redacció
19/05/2022 14:23
Els departaments d’Educació i Salut han liquidat els grups bombolla a les escoles aprovant una nova instrucció que permet a partir d’ara barrejar les diferents classes als centres educatius, tant a l’interior de l’escola com al pati. Tot i això, la Generalitat recomana a les escoles que mantinguin els grups bombolla als menjadors i que els tinguin sempre identificats per si un canvi en la situació de la pandèmia obligués a reorganitzar-los.
Així mateix, la nova instrucció acaba amb l’obligació de portar mascareta a tots els centres educatius, inclosos els d’educació especial, i a tots els espais. Només continuarà sent obligatòria al transport escolar. Salut recomana que els alumnes amb símptomes aguts compatibles amb la Covid-19 o una altra malaltia infecciosa no vagin a l’escola i especifiquen que poden tornar quan la simptomatologia millori o hagin passat 24 hores des de l’última febre. La instrucció també recomana prioritzar les activitats a l’aire lliure, afavorir la ventilació de les aules i fomentar la higiene de mans.
El certificat Covid-19 per a viatgers té els dies comptats
La ministra d’Indústria, Comerç i Turisme, Reyes Maroto, ha anunciat que Espanya deixarà de demanar el certificat de vacunació contra la Covid-19 als turistes de fora de la Unió Europea “en qüestió de dies”, tal com ja fan altres països europeus. “Eliminarem una restricció que efectivament podria estar desanimant els turistes de fora de la UE”, ha explicat Maroto en una entrevista a Onda Cero. La ministra ha matisat que encara s’està “acabant de perfilar” l’ordre que certificarà la fi dels passaports Covid, però que esperen tenir-la enllestida aviat.
La pantalla d’arribades de l’aeroport del Prat, on s’hi llegeixen les dades d’un vol de Londres / ACN
La titular de Turisme ha declarat que els turistes extracomunitaris podran entrar només amb una acreditació d’un test negatiu de Covid-19. “Únicament acreditant un test negatiu podran entrar”, ha dit. Maroto ha assegurat que és una “bona notícia” i que el govern espanyol està modificant els requisits d’entrada en paral·lel amb l’evolució de la pandèmia. La ministra de Turisme ha garantit que els viatges continuaran sent “segurs” i ha defensat que els guia la “prudència”.
Covid-19 Educació Escola Pandèmia restriccions Salut
Nou comentari
Comentari *
Nom
Qui som
Publicitat
Contacte
Política de privacitat
COMUNICACIÓ
ECONOMIA
NOTICIES DEL COR
NOTICIES DE TELEVISIÓ
EL TEMPS
NOTICIES DEL BARÇA
Seguiu-nos:
Amb la col·laboració:
Membres associats: