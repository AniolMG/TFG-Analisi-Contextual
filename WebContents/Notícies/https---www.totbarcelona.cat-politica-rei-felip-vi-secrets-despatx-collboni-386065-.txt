CA ES
POLÍTICA
SOCIETAT
ECONOMIA
MOBILITAT
HABITATGE
CULTURA I OCI
TOT ESPORTS
Jaume Collboni al seu despatx | Twitter
Política
Del rei Felip VI a una bandera LGTBI: els secrets del despatx de Collboni
El nou alcalde ha penjat un foto del seu despatx aprofitant una piulada sobre el decret de zones tensades
Gabriel González Barcelona
30/06/2023 14:59
El socialista Jaume Collboni ja passeja per l’edifici de la plaça de Sant Jaume com a nou alcalde. A partir d’ara s’imposarà una nova manera de fer, diuen des del PSC. Com a mínim, aquesta és la promesa que van fer durant la campanya electoral, acusant els Comuns de tenir poca presència als barris i de no dialogar amb alguns veïns. Més enllà de les qüestions de fons, en política també hi compta, i molt, la imatge. Collboni ha fet seu el despatx de l’alcaldia, mostrant-lo en una de les primeres imatges que ha penjat des que ocupa el càrrec. I les xarxes, per descomptat, s’han omplert de comentaris. En primer lloc, perquè Collboni va decidir fer el tuit en castellà. En segon, per la presència del rei d’Espanya en la imatge.
El socialista va fer dijous una piulada en què explicava que havia firmat un decret per declarar Barcelona “zona de mercat de l’habitatge tensada”. Una declaració, per cert, amb què s’ha guanyat la reprimenda de l’exregidora d’habitatge Lucia Martin, que ha titllat aquest gest de “teatre” i ha indicat que aquest pas correspon exclusivament a la Generalitat, segons el que marca la llei. Sigui com sigui, el tuit anava acompanyat d’una imatge, molt probablement deliberada, en què es pot veure l’alcalde signant el document acompanyat de tot un seguit de fotografies i objectes significatius.
Els missatges que llança en despatx
En aquesta imatge apareixen símbols que són referents per al nou alcalde. Un despatx auster, sense cap ordinador de torre –ja formen part del passat–, amb un seguit de carpetes a un costat de la taula i d’un telèfon, a l’altre. El primer que destaca, al fons, és una petita bandera LGTBI, col·lectiu sobre el qual Collboni sempre ha parlat amb orgull. L’acompanya una B en 3D, símbol de Barcelona, i tots els exalcaldes socialistes, que apareixen també en una imatge gens insignificant. Collboni segueix, així, amb la mateixa estratègia que ha seguit en campanya, en què el passat socialista, i sobretot dels alcaldes socialistes, ha estat molt present.
A la taula també hi ha cabuda per una foto del mateix Collboni amb el rei Felip IV, una imatge del tot simbòlica que canvia el paradigma que s’ha vist en els darrers anys a l’Ajuntament. Collboni ha estat qui ha impedit, en dues ocasions, que l’independentisme governi per primer cop l’Ajuntament; primer forçant un pacte amb Manuel Valls i, després, aconseguint els vots del PP per deixar en paper mullat el pacte Trias-Maragall. Però el canvi de fotos va més enllà. Ada Colau ha renegat de la monarquia durant el darrer mandat, generant imatges curioses com la picabaralla amb Josep Bou (PP) per la retirada d’un bust del rei emèrit, Juan Carlos I. Amb Collboni, la monarquia torna al despatx d’alcaldia.
Jaume Collboni Rei Felip VI
Comentaris
Lluït juny 30, 2023 | 16:07
Per quê? Per crear una mena de comparativa entre: un "especial" versus altres "especials"? Perquè no els deu penjar pas com la foto del nuvi, les figuretes dels Simpson o el banderí del Barça per per alló de fer "companyia" o donar un punt d'informalitat, oi? Que no se n'adonen que les fantasmades ja no engatusen ningú?
2 Respon
Nou comentari
Comentari *
Nom
Qui som
Publicitat
Contacte
Política de privacitat
Seguiu-nos:
Amb la col·laboració:
Membres associats: