AVUI PARLEM DE
SUBSCRIU-T'HI
ACCEDEIX
Educació
SOCIETAT
EDUCACIÓ
02/05/2023
El Govern enviarà un xec de 100 euros als alumnes de primària per comprar material escolar
Els vals, que es podran bescanviar en establiments adherits a la iniciativa, arribaran aquest estiu a mig milió d'infants
Marc Toro
2 min
5
Regala aquest article
Una aula de primària, en una imatge d'arxiu. PERE VIRGILI
BARCELONAEl Govern enviarà aquest estiu vals de 100 euros als alumnes de primària del país per a la compra de material escolar. La mesura, avançada per RAC1 i aprovada aquest dimarts pel consell executiu, forma part del pla per pal·liar els efectes de la inflació i, segons la Generalitat, arribarà aproximadament a mig milió d'infants. Els xecs els rebran a casa tots els alumnes d'escoles públiques i concertades que l'any que ve cursin entre primer i sisè de primària i seran bescanviables en els establiments d'arreu del territori adherits a la iniciativa.
El president, Pere Aragonès, ja havia anunciat una ajuda de 100 euros durant el debat de política general al Parlament, celebrat al setembre, però no n'havia concretat els detalls. En aquell moment, però, el Govern apuntava que es destinaria a alumnes des d'Infantil 3 fins a 4t d'ESO, es canalitzaria via declaració de la renda i seria per a les "famílies amb rendes mitjanes i baixes". Finalment, i ja amb els pressupostos del 2023 aprovats, se n'ha reduït l'abast i es farà a través de vals, el sistema que s'ha considerat "més fàcil i eficient", segons la portaveu del Govern, Patrícia Plaja, que ha justificat que s'arribarà a menys alumnes dels previstos per una qüestió d'"ajustos pressupostaris". En els cursos seleccionats per a la mesura, això sí, la prestació serà universal.
De llibres a motxilles i jocs educatius
L'objectiu de la iniciativa, pilotada des dels departaments d'Economia, Educació i Presidència i que costarà 50 milions d'euros –la meitat del previst inicialment–, és "minimitzar l'increment de preus de les despeses relacionades amb l'escolarització", segons Plaja, que ha defensat que es tracta d'una "bona mesura" per garantir igualtat d'oportunitats i la qualitat educativa. Els vals, que haurien d'arribar "durant els mesos d'estiu", es podran bescanviar als comerços habilitats per llibres, diccionaris, material de papereria, elements d'escriptura, calculadores, motxilles i jocs educatius fins al 30 de novembre del 2023.
100 euros per alumne, ajuts al lloguer i ampliació de la T-Jove: les mesures d'Aragonès contra la inflació
Cada família serà lliure de decidir a què destina el val i només hi haurà un requisit: "S'ha d'invertir en material escolar", ha remarcat Plaja. El Govern ha informat que els establiments comercials que estiguin interessats en participar en aquesta campanya s'hauran d'adherir a una plataforma que acreditarà que l'activitat econòmica que duen a terme és l'apropiada i hauran de presentar una "declaració responsable" en què es comprometin a bescanviar els vals pel material escolar definit i no per cap altre.
Plaja ha assegurat que al Govern li agradaria "estendre" l'ajuda als alumnes d'Infantil i ESO, tal com s'havia plantejat fa set mesos amb l'anunci d'Aragonès, si bé ha admès que el "càlcul estimat" que es va fer llavors no s'ha "ajustat a la realitat" amb els números a la mà. "Aquesta ajuda és un esforç molt important i ara mateix [...] és el que es pot permetre el Govern", ha dit. "I ara mateix, amb els diners dels quals disposem, s'ha considerat que els millors destinataris eren els alumnes de primària", ha sentenciat.
VEURE 5 COMENTARIS
CONTINGUT ELABORAT PER
Marc Toro
SEGUEIX-ME
MÉS DE LA SECCIÓ
Educació
EDUCACIÓ
EDUCACIÓ PRIMÀRIA
INFLACIÓ
AJUDES
Dona suport a la informació de qualitat i rigor. Entre tots fem l'ARA.
SUBSCRIU-T'HI
EL MÉS POPULAR
EL MÉS VIST
EL MÉS COMENTAT
1.
"He passat de ser una dona menopàusica invisibilitzada a ser molt activa i absolutament visible”
2.
3.
Ivan Pustovalov:
4.
5.
1.
Gemma Herrero
2.
3.
Núria Orriols Guiu
4.
David Fernàndez
5.
DESCOBREIX
VEURE'N MÉS
Sofia Coll: "Hi ha 'chonis' que parlen un català increïble"
Àlex Gutiérrez
MÈDIA
VIDEO
Yolanda Sey: “No m’agrada l’etiqueta de «negra catalana»: puc ser catalana i ja està?”
Albert Om
CINEMA
Quants litres d’aigua calen per produir una rajola de xocolata?
Júlia Claramunt Pi
MEDI AMBIENT
Periodisme lliure i compromès, per estar ben informat
SUBSCRIU-T'HI
Manifest
Qui som
Firmes
Temes
Publicitat
Contacta
App:
IOS
Android
© ARA 2024
Privacitat
Condicions
Cookies
Col·laboradors