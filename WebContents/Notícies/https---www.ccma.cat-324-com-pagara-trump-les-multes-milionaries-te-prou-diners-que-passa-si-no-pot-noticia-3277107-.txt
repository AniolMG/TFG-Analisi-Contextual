mor Aleksei Navalni Rússia
NOTÍCIES
ESPORTS
CORPORATIU
Notícies
Directes
Últimes notícies
Seccions
El temps
Donald Trump va ser condemnat a pagar 355 milions de dòlars, aquest divendres (EFE/John Mabanglo)
Com pagarà Trump les multes milionàries? Té prou diners? Què passa si no pot?
En dues setmanes, ha estat condemnat a pagar més de 400 milions d'euros, la major part per inflar el valor de les seves propietats
Sílvia Mateu
17/02/2024 - 14.39Actualitzat17/02/2024 - 15.18
compartir a Facebook
compartir a X
Guarda't la notícia a la teva llista
MÉS INFO
Donald Trump acaba de ser condemnat a pagar 355 milions de dòlars per inflar el valor de les seves propietats. Fa un parell de setmanes, el van condemnar a pagar 83 milions de dòlars per difamar l'escriptora i periodista Elisabeth Jean Carroll, que el va denunciar per violació el 2019. Això suma un deute de 438 milions de dòlars en un parell de setmanes, més de 400 milions d'euros.
L'expresident dels Estats Units presentarà recursos, però encara té més causes pendents, mentre es va confirmant com al candidat republicà per desafiar el demòcrata Joe Biden el mes de novembre.

Quina és la fortuna de Trump?
Les xifres de l'imperi Trump no són públiques, ja que pertany al sector privat. A més, juga amb finances opaques, en un entramat que es calcula en unes cinc-centes empreses de tota mena.
Forbes estima que té un patrimoni de 2.600 milions de dòlars. El 2016 en tenia 4.500 milions, segons la mateixa font, o sigui que no hauria prosperat gaire.
Destaquen les propietats immobiliàries a Nova York, però també té camps de golf o l'empresa matriu de Truth Social, la seva problemàtica aplicació de xarxes socials. En el rànquing de milionaris de tot el món, Trump seria el número 1.245 de la llista Forbes.
L'entrada de la Torre Trump de Nova York (Reuters/Carlos Barria)
Si agafem com a referència la llista de multimilionaris de Bloomberg, el patrimoni net de Trump el 2021 era d'uns 2.300 milions de dòlars i previsiblement no hauria crescut. A les últimes llistes ja no hi apareix.
Per tant, les dues sentències representarien entorn d'una cinquena part del seu patrimoni.

En tindria prou amb efectiu i crèdits?
Trump va declarar a l'abril que tenia aproximadament 400 milions de dòlars en efectiu. En l'últim càlcul de Bloomberg eren 104 milions.
A més de la sanció de 355 milions, el jutge també li ha prohibit dirigir una corporació a Nova York durant tres anys i també ha ordenat que cap banc constituït o registrat a Nova York presti diners a Trump i a les seves empreses i entitats durant tres anys. Això posa les coses més difícils.
Òbviament, es podria vendre accions i propietats per fer front a les sentències, però justament posen en dubte el seu valor, a banda que el moment no sigui el més propici.
La mansió de Trump a Florida, sobrevalorada un 2.300% segons el jutge (Reuters/Marco Bello)
Quin valor tenen les seves propietats?
A la sentència del jutge Arthur Engoron, de Nova York, es diu que Trump i els seus fills van inflar fraudulentament les seves propietats per aconseguir préstecs més favorables de bancs i asseguradores. L'exageració es valora en uns 3.600 milions de dòlars.
Entre els casos més cridaners, destaca la seva mansió de Mar-a-Lago, a Florida, que segons Trump valia 739 milions i que, segons la sentència, estaria sobrevalorada en més del 2.300%, comparat amb les valoracions estàndard de la zona.
Una altra possibilitat d'aconseguir molts milions és a través de la plataforma de xarxes socials Truth Social. El seu valor ha anat augmentant a mesura que agafa força la possibilitat que Trump torni a la Casa Blanca.
Es calcula que, si es vengués la seva participació a l'empresa Trump Media & Technology Group, en podria treure uns 4.000 milions de dòlars.
Podria agafar fons de la campanya?
A diferència d'altres problemes legals, en aquest cas no hi ha relació amb les seves accions com a president ni com a candidat.
L'advocada de Donald Trump, Alina Habba, ha denunciat una "caça de bruixes i una persecució implacable destinades a fer caure Trump", però experts legals coincideixen que les indemnitzacions per danys són despeses estrictament personals, que queden al marge de motivacions polítiques.

A què s'arrisca si no paga?
Si esgota les seves apel·lacions i es nega a pagar en el cas de frau civil, Trump podria ser castigat amb multes addicionals i podrien començar a confiscar-li béns.
L'estat també podria intentar embargar els salaris de Trump. L'empresonament seria possible, però molt improbable.
  ARXIVAT A:
ESTATS UNITS
TRUMP 
compartir a Facebook
compartir a X
EL MÉS LLEGIT
Rànquing
Què explica la diferència de resultats a l'informe PISA en escoles i instituts similars
Gratuïtat del túnel del Cadí: la Generalitat en revisarà els criteris per agilitzar els tràmits
Viu 5 anys en un hotel de Nova York sense pagar i reclama que n'és el propietari
Detecten un cas de pesta negra als Estats Units: com es transmet i com s'ha de tractar
Una empresa de Begur gasta més de 3 milions de litres d'aigua per omplir piscines
* Dades de les últimes 24h
AVUI ÉS NOTÍCIA
Què explica la diferència de resultats a l'informe PISA en escoles i instituts similars
Mireia Rom Salvador
Eleccions a Galícia: per què les pot guanyar Pedro Sánchez tot i perdre-les
De Politkóvskaia a Navalni: la llista de rivals de Putin morts en estranyes circumstàncies
TV3
Catalunya Ràdio
Notícies
Esports
EL MÉS LLEGIT
EL MÉS VIST
EL MÉS ESCOLTAT
El més llegit de Notícies
Viu 5 anys en un hotel de Nova York sense pagar i reclama que n'és el propietari
L'assassí de tres germans a Madrid mata el company de cel·la i ho comunica per l'intèrfon
Mor Aleksei Navalni, l'opositor rus aïllat en una presó de l'Àrtic
Detecten un cas de pesta negra als Estats Units: com es transmet i com s'ha de tractar
Alliberen Linito, un mico caputxí que ha viscut 35 anys engabiat en un pis a Barcelona
Desmuntar anys de vida d'avui per demà: fan fora els usuaris d'un càmping de Coma-ruga
El detingut per la brutal agressió al metro ja hauria atacat altres dones abans
Què explica la diferència de resultats a l'informe PISA en escoles i instituts similars
Detinguts per enviar al súper les filles, de 6 i 8 anys, gairebé nues i brutes a Palència
Gratuïtat del túnel del Cadí: la Generalitat en revisarà els criteris per agilitzar els tràmits


* Dades de les últimes 48h
ALTRES INFORMACIONS:
Vosaltres mateixosLa travessaÚltimes notíciesCalendari laboral 2022 i 2023Calendari escolar curs 2022-2023Ajuda Lloguer JovesEstalvi factura llum i gasMés temesAixò no és SuèciaPel·lícules
Enllaços
NOTÍCIES
ESPORTS
Corporatiu
El grup
Transparència
Responsabilitat social
Fundació La Marató
Premsa
Publicitat
Vendes internacionals
Presentació de projectes
Espai Proveïdor - Client
Perfil del contractant
Còpia i Venda d'imatges
Botiga
Selecció de personal
Càsting
Contacta'ns
Atenció a l'audiència
Com veure'ns i escoltar-nos
Visita'ns
Llengua
Promoció de la llengua
És a dir
Espai de l'aranès
Bon dia. Directori de mitjans en llengua catalana
Llibre d'estil
Troba'ns a
Mòbils i tauletes
Televisions connectades
Ajuda plataforma 3Cat
Avís legal
Cookies
Delegat de protecció de dades
Accessibilitat
Mapa web
© 3Cat