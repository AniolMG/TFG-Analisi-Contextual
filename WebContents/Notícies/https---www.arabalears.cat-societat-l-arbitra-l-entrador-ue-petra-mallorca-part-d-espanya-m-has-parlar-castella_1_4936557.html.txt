SUBSCRIU-T'HI
ACCEDEIX
Educació
SOCIETAT
12/02/2024
L'àrbitra, a l'entrenador de la UE Petra: "Mallorca és part d'Espanya. M'has de parlar en castellà"
L'equip ha fet un comunicat en el qual critica l'actitud de la col·legiada, que va decidir expulsar el 'míster'
Jaume Cladera i Tot Pla
2 min
22
Regala aquest article
Imatge d'un partit d'un equip de la UE Petra. UE PETRA.
PALMANou cas de discriminació lingüística a un catalanoparlant. En aquest cas, en l'àmbit esportiu. Aquest cap de setmana, durant el partit d'Aleví B entre la UE Petra i el Cardassar, l'entrenador del primer dels equips ha estat expulsat arran d'una discussió amb l'àrbitra, que li va demanar que per parlar amb ella, ho fes en castellà. A l'acta del partit, la col·legiada deixa palesa la seva discriminació cap al míster: "Durant el descans, l'entrenador titular... després de percebre la meva comunicació en castellà i ser amonestat per dirigir-se a mi amb les paraules 'això és de vergonya', passa a dirigir-se a mi en català. En pregar-li que es dirigeixi a mi en castellà, continua en el seu dialecte, i arrib a comprendre certes faltes de respecte. En no aconseguir que aturi, decidesc expulsar-lo".
La FFIB no condemna l'agressió lingüística a l'entrenador de la UE Petra
L'entrador afectat, Miquel Santandreu, explica a Tot Pla la seva posició. “Jo no tenc cap problema amb el castellà. De fet, la meva dona és dominicana i a casa també el parlam“. Però, apunta, “el que em va molestar foren les males maneres. Des del primer moment em deia “en castellano”, i de males maneres”. En aquest sentit, afegeix que “fins i tot si s’hagués dirigit a mi educadament i m’hagués demanat si per favor li podia parlar en castellà probablement l'hi hauria parlat, però no va ser el cas”. L’entrenador assegura que se'l expulsar per parlar en la seva llengua: "En cap moment li vaig faltar al respecte ni vaig protestar de males maneres, només li vaig fer algun comentari”. La UE Petra recorrerà contra les targetes mostrades, que suposaren l’expulsió de l’entrenador.
Polèmica lingüística a les Balears: una advocada es nega a entregar els documents jurídics en català
Davant el rebombori ocasionat, la UE Petra ha difós un comunicat en el qual fixa la seva posició: "Volem manifestar el nostre rebuig i la nostra indignació pels fets que van succeir el passat dissabte 10 de febrer en el partit que enfrontava el nostre Aleví B contra el Club Cardassar Atlètic. Durant el transcurs del partit, explica l'equip, l'entrenador va ser amonestat amb targeta groga per protestar contra una decisió arbitral. Al descans va acabar sent expulsat, segons l'acta del partit: "Per desobeir indicacions meves", en referència a les paraules que fa constar l'àrbitra.
Català, llengua oficial "des de fa segles"
"En el descans, efectivament, es produí una conversa entre el nostre entrenador i l'àrbitra del partit, en què aquesta li digué en diverses ocasions 'en castellà', sense, en cap cas, demanar a l'entrenador que canviàs la llengua de manera educada. A més, en un moment de la conversa, es dirigí al nostre entrenador amb les paraules següents: 'Som a Mallorca, i Mallorca és part d'Espanya, no Espanya part de Mallorca, i vostè m'ha de parlar en castellà'", diu la UE Petra.
"Sense entrar a valorar si les protestes del nostre entrenador mereixien rebre una amonestació, des de la UE Petra entenem que resulta intolerable que una decisió d'una àrbitra de futbol en una competició esportiva es pugui veure influenciada, a jutjar per la redacció de l'acta del partit, pel fet que un entrenador, en aquest cas, utilitzi la seva llengua materna allà on aquesta és oficial des de fa segles. Si, segons l'acta, la segona targeta és per "per desobeir indicacions meves", les úniques indicacions foren que deixàs de fer servir el català durant la conversa", assegura l'equip.
VEURE 22 COMENTARIS
CONTINGUT ELABORAT PER
Jaume Cladera
SEGUEIX-ME
MÉS DEL TEMA
Educació
SEGUEIX EL TEMA
CATALÀ
DISCRIMINACIÓ
EL MÉS POPULAR
EL MÉS VIST
EL MÉS COMENTAT
1.
Mor Tomeu Beltran, expresident del Reial Mallorca
2.
3.
Els corrents atlàntics s'estan aturant: com ens afectarà
4.
5.
1.
2.
3.
4.
L'opositor rus Aleksei Navalni mor a la presó
5.
DESCOBREIX
VEURE'N MÉS
VIDEO
Yolanda Sey: “No m’agrada l’etiqueta de «negra catalana»: puc ser catalana i ja està?”
Albert Om
CULTURA
Quants litres d’aigua calen per produir una rajola de xocolata?
Júlia Claramunt Pi
MISC
Els sacrificis d'una selecció plena de catalans: "Renunciem a relacions, amistats i temps lliure"
Pau Pedraza i Sopena
ESPORTS
Periodisme lliure i compromès, per estar ben informat
SUBSCRIU-T'HI
Manifest
Qui som
Publicitat
Contacta
App:
IOS
Android
© ARA 2024
Privacitat
Avís Legal
Condicions
Col·laboradors