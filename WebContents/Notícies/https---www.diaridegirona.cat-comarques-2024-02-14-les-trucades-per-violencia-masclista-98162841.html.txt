SECCIONS
LOCAL
COMARQUES
GIRONA - GIRONÈS
LA SELVA
L'ALT EMPORDÀ
GARROTXA
PLA DE L'ESTANY
RIPOLLÈS
CERDANYA
Les trucades per violència masclista al 112 creixen i superen les 8.400 durant el 2023 a Girona
El telèfon d'emergències va rebre 208.654 telefonades, un 5,1% més que l'any anterior
Eva Batlle
Girona | 14·02·24 | 12:57 | Actualitzat a les 14:49
2
Un moment de la presentació de les dades del 112 ANIOL RESCLOSA
Les trucades per violència masclista al telèfon d'emergències 112 realitzades des de les comarques de Girona van créixer durant l'any passat. Se'n van realitzar 8.456 trucades relacionades amb aquesta xacra, això representa un 11,96% més que l'any anterior quan en van ser 7.554. En el conjunt de Catalunya es van fer 73.943 telefonades en relació en aquest àmbit.
La directora del CAT112, Irene Fornós ha explicat que aquí no només hi ha alertes de persones que presencien o pateixen un episodi relacionat amb la violència masclista sinó que també se'ls deriven telefonades on se'ls informa que una persona acusada de maltractaments i que porta polsera electrònica s'ha saltat per exemple l'ordre d'allunyament de la víctima.
Aquest matí s'han presentat a Girona les dades del balanç del 112 del 2023 i com a la resta de Catalunya, les peticions fetes des de la província de Girona han pujat respecte a l'any anterior. El telèfon d'emergències va rebre 208.654 telefonades, un 5,1% més que l'any anterior. Es tracta d'un increment superior al global de Catalunya que es va situar en el 3,8% 2.319.974 trucades operatives. Aquestes peticions són aquelles que alerten d'una emergència i que acaben derivant-se als cossos operatius ja siguin policials, sanitaris, bombers, entre altres. Aquest alt volum de trucades suposa que els operadors del servei atenguin de mitjana vuit telefonades cada hora, ha destacat Fornós. Que ha afegit que el servei de 112 català té un nivell de servei molt elevat, ja que s'atenen les trucades abans de 10 segons.
Quant als àmbits que han provocat més generació de telefonades, al capdavant de tot hi ha la seguretat. Això representa un total de 67.871 trucades i el 31,7% del total. El va seguir de molt a prop la demanda d'assistència sanitària (31,3%) amb 64.714 telefonades i els incidents relacionats amb el trànsit es van situar en tercer terme, amb 35.832 peticions. També cal destacar que hi va haver 13.035 trucades per incendis.
La distribució de peticions al 112 sobre el terreny es pot veure analitzant les comarques. Com és normal, on hi ha més població és on hi ha hagut més trucades i també es pot veure, com ha explicat la directora del CAT112 que en funció de la mobilitat i del turisme hi ha zones de costa que a l'estiu han generat molta més feina als operadors. Totes les comarques van registrar un increment de trucades amb l'excepció de la del Pla de l'Estany. Des del Gironès es van emetre 53.811 peticions al telèfon d'emergències; la Selva va ocupar el segon lloc amb 48.774 i l'Alt Empordà, el tercer, amb 48.466. El pic de telefonades es va donar a l'estiu i sobretot, en comarques de la costa.
Quant als pics més habituals de telefonades, s'ha de dir que solen ser per Cap d'Any i Sant Joan. En el cas de Girona, Fornós ha destacat que va haver-hi un incendi el dia 10 d'agost que va generar moltes trucades. Va ser el que es va produir a una planta de reciclatge de la població i va arribar a generar 1.139 telefonades.
També l'episodi de fortes ventades del dia 22 de novembre va suposar molta activitat al telèfon d'emergències: 439 trucades. D'aquestes 313 des de la ciutat de Girona i per exemple, 146 a Sant Julià de Ramis.
Menys bromes al 112
El mal ús del 112 també és un tema que s'aborda des del servei i la directora del CAT112, Irene Fornós ha explicat que s'analitza però ha dit que sovint s'ha de tenir en compte les circumstàncies d'aquest suposat mal ús, perquè a vegades potser un ciutadà alerta per un tema que interpreta d'una forma i que al final, no acaba essent com imagina. Tot i això, ha assegurat que el que hi ha és cada cop menys bromes i trucades amb mala intenció a aquest servei i que és un tema que sovint recorden en campanyes per fer pedagogia de l'ús del 112.
També ha explicat que les noves tecnologies han comportat la instal·lació de botons d'avís al 112 que a vegades es poden arribar a disparar sols i que si bé a l'inici generaven problemàtiques ara s'està treballant en això i que el que es fa és tornar a contactar amb l'usuari que pot haver activat el servei. Tot i això, també ha recordat que es pot donar el cas que una persona no respongui i que davant del dubte s'activen els recursos operatius.
A l'acte de presentació també hi ha participat el director dels Serveis Territorials d’Interior a Girona, Eduard Adrobau que ha explicat que aquestes dades permeten a tots els cossos operatius extreure molta informació i fins i tot poder-se anticipar. A la sala també hi havia efectius dels diversos cossos d'emergències que s'activen per part del 112.
Per consultar les dades per municipis el 112 també té una web amb dades obertes que actualitza amb dades de cada mes. 112.gencat.cat.
TEMES
violència masclista
successos
ET POT INTERESSAR
2024-02-14
Aquest és el tall de cabells antiedat que realça el rostre i que es recomana entre els ...
2024-02-17
Rafa Nadal, calladet estàs més guapo
2024-02-17
Els trucs per netejar la catifa sense haver-la d'aixecar
Ofrecido por 
Periodistas que crean conciencia sobre la infancia vulnerable
2024-02-17
«Per cuinar no s’ha de tenir pressa ni horaris»
Ofrecido por 
Ultimátitum a los pelos: desahazte de tu peor pesadilla ¡ya!
EL MÉS VIST
1
Dotze candidates al concurs de bellesa per a majors de 30 anys de Girona
2
Begur limita l'aigua a una empresa que ha omplert unes 70 piscines en plena sequera
3
Crema una zona boscosa a tocar de les vies del TAV a Vilafant
4
La pizza del Girona
5
La dona de Navalni amenaça Putin: “Pagaràs pel que has fet al meu marit”
Aquí et pots inscriure a la nostra Newsletter
Gaudeix de totes les novetats
Inscriu-te
MÉS A COMARQUES
COMARQUES
Ferran Adrià revela que va fer la universitat gastronòmica a Madrid perquè a Barcelona «no la van acceptar»
ACN
COMARQUES
Necrològiques del 17 de febrer de 2024
Redacció
COMARQUES
El Baix Ter alerta que no vol patir encara més "la predació hidrològica" de Barcelona
ACN
COMARQUES
El Govern compra habitatges a Camprodon i a la Pobla de Segur per destinar-los a lloguer social
Marta Lluvich
COMENTARIS
Per comentar has d'iniciar la sessió o registrar-te si encara no tens un compte
2 comentaris
Normes d'ús
TEMES DESTACATS
SEQUERA
NOLOTIL
BANC DELS ALIMENTS
CALA ESTRETA
GIRONA FC
LOCAL
MUNICIPIS
MÉS NOTÍCIES
ESPORTS
ECONOMIA
OPINIÓ
CULTURA
OCI
VIDA I ESTIL
PARTICIPACIÓ
diaridegirona.cat
Conegui'ns
Localització
BContent
Tarifes Publicitàries
Altres webs de Prensa Ibérica Media
Premsa
Diari de Girona
Diario Córdoba
Diario de Ibiza
INFORMACIÓN
Diario de Mallorca
El Día
Empordà
El Periódico de Aragón
El Periódico de Catalunya
El Periódico de España
El Periódico de Extremadura
El Periódico Mediterráneo
Faro de Vigo
La Crónica de Badajoz
La Nueva España
La Opinión A Coruña
La Opinión de Murcia
La Opinión de Málaga
La Opinión de Zamora
La Provincia
Levante-EMV
Mallorca Zeitung
Regio7
Sport
Superdeporte
El Correo Gallego
Ràdio i televisió
LevanteTV
InformacionTV
Revistes
Cuore
Woman
Stilo
Viajar
Canals temàtics
Tendencias21
Medio Ambiente
Fórmula1
Compramejor
Iberempleos
Neomotor
Lotería de Navidad 2023
Premios Oscar
Premios Goya
Coches de Ocasión
Tucasa
Cambalache
Código Nuevo
Casa Gourmet
Diari de Girona, S.A.
Tots els drets reservats
Avis legal
Política de privacitat i cookies
Canal de denúncies
Preferències de privacitat