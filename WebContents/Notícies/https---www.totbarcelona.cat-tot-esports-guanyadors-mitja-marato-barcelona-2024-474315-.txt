CA ES
POLÍTICA
SOCIETAT
ECONOMIA
MOBILITAT
HABITATGE
CULTURA I OCI
TOT ESPORTS
Una imatge d'arxiu de la Mitja Marató del 2023 / Ajuntament de Barcelona
Tot Barcelona Esports
Temps rècord dels guanyadors de la Mitja Marató de Barcelona 2024
Els atletes Kibiwott Kandie i Joyciline Jepkosgei han fet marques de 59:22 minuts i 1:04:28, respectivament
Alba Losada
11/02/2024 11:55
La Mitja Marató de Barcelona ha marcat la jornada d’aquest diumenge. Kibiwott Kandie i Joyciline Jepkosgei han estat els guanyadors amb marques de 59:22 i 1:04:28, respectivament. Per part seva, Kandie, de la categoria masculina, s’ha quedat a 29 segons de superar la millor marca de Charles Langat, aconseguida durant la competició del 2023. D’altra banda, Jepkosgei, de la categoria femenina, sí que ha aconseguit una marca rècord en superar per 9 segons la d’Irene Kimais de l’any passat.
Pel que fa a la resta de posicions que han conformat el podi de la categoria masculina, per darrere de Kandie, ha arribat l’atleta suec Andreas Almgren, que ha fet una marca de 59:23, i sis segons després ha passat la meta Roncer Kipkorir. La segona posició de la categoria femenina ha estat per Senbere Tafara, amb un temps d’1:04:40, i la tercera per a Gladys Chepkurui, amb 1:06:40.
Imatge d’arxiu d’una Mitja Marató anterior / Mitja Marató de Barcelona
Aquesta edició de la Mitja Marató no és una qualsevol edició, sinó que ha comptat amb un nombre rècord de participants: més de 28.000 corredors i corredores. Això la converteix en la cursa de 21 quilòmetres més multitudinària de l’Estat i la segona més gran d’Europa. L’edició de l’any passat va comptar amb força menys participants: se’n van inscriure 21.000 i van participar-hi 17.855. El punt de sortida era el passeig de Picasso i la meta es trobava al passeig de Pujades, al tram que hi ha davant del Parc de la Ciutadella.
Homenatge al modernisme
La samarreta de la Mitja Marató d’aquest any homenatge el modernisme i el seu autor més conegut mundialment, Antoni Gaudí. La protagonista de la samarreta és la pell del drac que presideix les escales del Park Güell, clarament visible a la samarreta de color blau. La marca d’EEUU Brooks ha estat encarregada de fer el disseny.
Cursa Esports
Nou comentari
Comentari *
Nom
Qui som
Publicitat
Contacte
Política de privacitat
Seguiu-nos:
Amb la col·laboració:
Membres associats: