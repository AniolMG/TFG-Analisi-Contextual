mor Aleksei Navalni Rússia
NOTÍCIES
ESPORTS
CORPORATIU
Notícies
Directes
Últimes notícies
Seccions
El temps
Jordi Matas, en una comissió al Parlament (ACN/Aleix Moldes)
Renuncia al càrrec el vicerector de la UB acusat d'assetjar sexualment una alumna
Jordi Matas deixa les responsabilitats per "preservar la institució" i poder engegar "accions legals"
20/12/2023 - 18.22Actualitzat20/12/2023 - 21.21
compartir a Facebook
compartir a X
Guarda't la notícia a la teva llista
MÉS INFO
Jordi Matas, el vicerector de la Universitat de Barcelona acusat d'assetjament sexual, renuncia al càrrec. Matas ha deixat aquest dimecres les responsabilitats de gestió amb l'objectiu de "preservar la institució" i, també, "poder emprendre sense limitacions institucionals les accions legals que creu oportunes", segons ha explicat la UB en un comunicat.
En les últimes hores, un centenar de professors de la universitat han demanat el cessament cautelar de Matas com a vicerector i que s'obri una investigació independent sobre les acusacions d'assetjament sexual. Els docents també exigeixen una revisió integral dels procediments d'avaluació de casos d'assetjament de la universitat, amb garantia d'independència respecte al rectorat i la jerarquia universitària.
El cas, avançat per eldiario.es, es remunta a l'any 2016, quan la jove tenia 21 anys. Ella i Matas tenien una relació acadèmica i ell havia de dirigir-li el treball de final de grau. Ell va voler convertir la relació en sexual i fins i tot va comentar-li que havia tingut somnis eròtics amb ella. A partir d'aleshores, va tenir atacs de pànic i d'angoixa, va canviar de director del TFG i va començar a evitar-lo. Els seus companys fins i tot van crear un grup de Telegram per ajudar-la a esquivar Matas.
L'any 2017, la noia va denunciar Matas a la Unitat d'Igualtat de la UB, davant la qual va presentar el centenar de missatges que havien intercanviat. La denúncia, analitzada per una comissió formada per tres homes, no va trobar que hi hagués "conductes de naturalesa o connotacions sexuals" i tot plegat va quedar en una amonestació verbal al professor.
Després que aquesta setmana la denúncia d'assetjament sexual va tornar a aparèixer als mitjans de comunicació, Matas va negar els fets i va anunciar la intenció de denunciar tant eldiario.es com els testimonis que l'incriminen.
L'edifici històric de la Universitat de Barcelona (ACN)
La UB fa "una crida a la prudència i al respecte"
En el comunicat, la UB rebutja "qualsevol manifestació de violència o d'assenyalament públic" cap a les persones implicades en el cas i assenyala que el món universitari "ha de ser exemple de gestió de les crisis amb un profund respecte per les persones i les institucions":
"La legítima preocupació no pot canalitzar-se a través de la difamació, ni de l'escarni públic, ni tampoc de les amenaces o conductes violentes. L'àmbit universitari ha de ser exemple de gestió de les crisis amb un profund respecte per les persones i les institucions."
La universitat insisteix que "el marc acadèmic és incompatible amb cap mena de conducta d'assetjament" i alerta que no es pot acceptar "cap conducta de linxament públic, difamació o mecanismes violents i denigratoris".
La UB descarta obrir una altra investigació sobre el cas perquè creu que començar una altra investigació "implicaria la desqualificació de les accions fetes":
"És absolutament legítim que amb la mirada actual es puguin fer valoracions sobre aquesta qüestió, però el que no és factible és assumir com a cert que els treballs d'aquells moments sobre els fets donin com a conseqüència una resolució fallida que calgui reobrir."
Aquest dimarts, estudiants de la UB van protestar al claustre de Lletres acusant Matas d'"agressor" i el rectorat d'"encobridor" en una concentració a l'edifici central de la UB. "Si la institució tanca files amb els professors agressors, les estudiants ens organitzem i lluitem per fer-los fora! Fins que no en quedi ni un", afirma l'Assemblea de Lletres.
Envia un correu electrònic a bustiadenuncia@tv3.cat
  ARXIVAT A:
UNIVERSITAT
ASSETJAMENT SEXUAL 
compartir a Facebook
compartir a X
EL MÉS LLEGIT
Rànquing
Què explica la diferència de resultats a l'informe PISA en escoles i instituts similars
Gratuïtat del túnel del Cadí: la Generalitat en revisarà els criteris per agilitzar els tràmits
Viu 5 anys en un hotel de Nova York sense pagar i reclama que n'és el propietari
Detecten un cas de pesta negra als Estats Units: com es transmet i com s'ha de tractar
Una empresa de Begur gasta més de 3 milions de litres d'aigua per omplir piscines
* Dades de les últimes 24h
AVUI ÉS NOTÍCIA
Què explica la diferència de resultats a l'informe PISA en escoles i instituts similars
Mireia Rom Salvador
Eleccions a Galícia: per què les pot guanyar Pedro Sánchez tot i perdre-les
De Politkóvskaia a Navalni: la llista de rivals de Putin morts en estranyes circumstàncies
TV3
Catalunya Ràdio
Notícies
Esports
EL MÉS LLEGIT
EL MÉS VIST
EL MÉS ESCOLTAT
El més llegit de Notícies
Viu 5 anys en un hotel de Nova York sense pagar i reclama que n'és el propietari
L'assassí de tres germans a Madrid mata el company de cel·la i ho comunica per l'intèrfon
Mor Aleksei Navalni, l'opositor rus aïllat en una presó de l'Àrtic
Detecten un cas de pesta negra als Estats Units: com es transmet i com s'ha de tractar
Alliberen Linito, un mico caputxí que ha viscut 35 anys engabiat en un pis a Barcelona
Desmuntar anys de vida d'avui per demà: fan fora els usuaris d'un càmping de Coma-ruga
El detingut per la brutal agressió al metro ja hauria atacat altres dones abans
Què explica la diferència de resultats a l'informe PISA en escoles i instituts similars
Detinguts per enviar al súper les filles, de 6 i 8 anys, gairebé nues i brutes a Palència
Gratuïtat del túnel del Cadí: la Generalitat en revisarà els criteris per agilitzar els tràmits


* Dades de les últimes 48h
ALTRES INFORMACIONS:
Vosaltres mateixosLa travessaÚltimes notíciesCalendari laboral 2022 i 2023Calendari escolar curs 2022-2023Ajuda Lloguer JovesEstalvi factura llum i gasMés temesAixò no és SuèciaPel·lícules
Enllaços
NOTÍCIES
ESPORTS
Corporatiu
El grup
Transparència
Responsabilitat social
Fundació La Marató
Premsa
Publicitat
Vendes internacionals
Presentació de projectes
Espai Proveïdor - Client
Perfil del contractant
Còpia i Venda d'imatges
Botiga
Selecció de personal
Càsting
Contacta'ns
Atenció a l'audiència
Com veure'ns i escoltar-nos
Visita'ns
Llengua
Promoció de la llengua
És a dir
Espai de l'aranès
Bon dia. Directori de mitjans en llengua catalana
Llibre d'estil
Troba'ns a
Mòbils i tauletes
Televisions connectades
Ajuda plataforma 3Cat
Avís legal
Cookies
Delegat de protecció de dades
Accessibilitat
Mapa web
© 3Cat