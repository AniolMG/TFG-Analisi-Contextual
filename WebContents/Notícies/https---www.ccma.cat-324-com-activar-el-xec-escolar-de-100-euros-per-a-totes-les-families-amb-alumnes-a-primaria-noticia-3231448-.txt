mor Aleksei Navalni Rússia
NOTÍCIES
ESPORTS
CORPORATIU
Notícies
Directes
Últimes notícies
Seccions
El temps
Els 100 euros es podran destinar a comprar material de papereria, llibres o jocs educatius (Unsplash)
Com activar el val escolar de 100 euros per a totes les famílies amb alumnes a primària
Les famílies disposen de dos vals de 50 euros per gastar fins al 30 de novembre
Redacció
28/06/2023 - 08.01Actualitzat25/09/2023 - 12.53
compartir a Facebook
compartir a X
Guarda't la notícia a la teva llista
MÉS INFO
Les famílies dels alumnes de primària es podran beneficiar d'un ajut d'un valor total de 100 euros per a la compra de material escolar.
Al llarg de l'estiu, les famílies han rebut les cartes enviades per la conselleria i ja poden activar el xec. 
Els vals són per a tots els estudiants que el curs que ve facin primària, és a dir, que estudiïn de primer a sisè, en centres públics o concertats, inclosos els d'educació especial. 
Els diners es poden destinar a l'adquisició de llibres, diccionaris, papereria, material d'escriptura, calculadores, motxilles o jocs educatius.
Aquesta ajuda és universal, és a dir, l'ha de rebre tothom al marge de la renda de cada llar. Responem aquí algunes preguntes sobre el funcionament d'aquests xecs. 
  - Com arriben els xecs i què passa si no tens una adreça estable? 
Els vals arriben per correu postal. 
Es pot donar el cas que hi hagi famílies que canviïn d'adreça a l'estiu o bé que estiguin sota programes de protecció i l'escola no en tingui cap adreça, sobretot en entorns vulnerables, on els centres tenen dificultats per confirmar l'adreça d'algunes famílies.
Doncs bé, totes aquelles famílies que no rebin el xec per correu postal el podran descarregar des del web valescolar.cat. 
  - Quan s'envien els vals? 
La primera distribució s'ha fet durant el mes de juliol del 2023.
  - Què passa si el meu fill encara no està matriculat? 
Hi ha tres distribucions més: la primera va ser per als alumnes que es matriculin fins al 30 de juny del 2023 i, a més, per als matriculats fins al 15 de setembre del 2023 i fins al 31 d'octubre del 2023.
En els primers quinze dies després de les dates indicades, s'habiliten els vals per al nou alumnat, que es poden obtenir a través del web valescolar.cat o el 012.
Els vals s'hauran d'activar per internet, on es pot consultar la llista de botigues adherides (Unsplash)

- Com activar els vals per al material escolar? 
Un cop s'hagi rebut la carta amb els vals, s'ha d'accedir al web valescolar.cat i fer els passos següents:
Anar a la secció "Activa els vals"
  Introduir l'identificador de l'alumne/a i el PIN que hi ha als vals
  Introduir el número de telèfon mòbil
  Introduir el codi que es rebrà al mòbil. Si tot és correcte, ja es tindrà els vals activats per utilitzar-los als establiments adherits

- Què he de fer si no he rebut els vals? 
Si no has rebut la carta amb els vals i, per tant, no tens el PIN per activar-los, hauràs d'accedir a valescolar.cat i fer aquests passos:
Anar a la secció "Activa els vals"
  Anar a la secció PIN d'activació i demanar-ne un de nou
  Introduir l'identificador de l'alumne/a i la seva data de naixement. Si tot és correcte, el sistema et mostrarà el PIN d'activació
  Anar a la secció "Activa els vals"
  Introduir l'identificador de l'alumne/a i el PIN d'activació
  Introduir el teu número de telèfon mòbil
  Introduir el codi que rebràs al mòbil. Si tot és correcte, ja tindràs els vals activats per utilitzar-los als establiments adherits
Les famílies d'alumnes de primària rebran 2 xecs de 50 euros (Unsplash)

- Els xecs seran nominals? Com puc saber l'identificador de l'alumne? 
Els vals contenen un PIN personal diferent per a cada alumne. Aquest pin, juntament amb el número d'identificador que té cada alumne de les escoles catalanes, permet activar els vals.
Aquest número es pot obtenir per tres vies: 
A l'escola 
  Al 012
  Al web del Departament d'Educació

- Els vals tenen data de caducitat? 
Els vals es poden fer servir des que es validen fins al 30 de novembre del 2023.
- Quin material es pot comprar amb els xecs escolars? 
Es pot comprar material escolar en un sentit ampli, és a dir, elements d'escriptura, papereria, llibres de text, literatura infantil i juvenil, diccionaris, calculadores, motxilles, estoigs i jocs educatius. També es poden adquirir llicències de continguts educatius digitals.
No es pot comprar roba, calçat, ni tampoc material electrònic com ordinadors portàtils, tauletes o videojocs.
  - A quines botigues puc fer servir els vals? 
Pots bescanviar els vals en els comerços adherits a la campanya. Els pots consultar al cercador de la pàgina valescolar.cat.
Aquesta consulta es pot filtrar per nom d'establiment i per municipi o consultar un mapa. Els establiments adherits poden obtenir un distintiu per a l'aparador.
  - Es poden fer servir els vals per comprar per internet? 
No. La campanya vol fomentar el comerç de proximitat i, per això, només es poden utilitzar en establiments comercials físics de Catalunya.
  Cada val es pot fer servir només una vegada i no es pot guardar el saldo (Pexels)
- Com es fan servir els vals a la botiga? 
Cada val es pot fer servir una sola vegada. Sí que es poden utilitzar els dos vals en una mateixa compra o fer servir cada val per separat, en establiments diferents. 
Si l'import de la compra supera els 50 euros amb l'ús d'un val o els 100 euros amb l'ús de dos vals, la persona beneficiària haurà d'abonar la diferència. Si l'import de la compra no supera els 50 euros amb l'ús d'un val o els 100 euros amb l'ús de dos vals, l'establiment no abonarà la diferència.
Abans del pagament, el comprador ha d'ensenyar a la persona que l'està atenent el val o els vals (en paper o mitjançant un dispositiu mòbil).
Els vals són personals i intransferibles, i l'establiment comprovarà que són vàlids mitjançant un web de gestió. No es poden fer servir els vals de persones beneficiàries diferents en una mateixa compra.
  - Es pot conservador saldo per a diferents compres? 
Els vals es bescanvien per l'import sencer, sense cap límit de preu en els productes. No es pot bescanviar només una part del val i conservar-ne el saldo restant.
  - Si he de tornar una compra feta amb els vals, em tornen els diners?
No. Si has de tornar algun article, no et tornen els diners. Només s'admeten canvis per un altre material escolar que tingui un import igual o superior a la compra que es retorni. Si l'import és superior, se n'ha d'abonar la diferència.

- Puc activar els vals des de l'estranger? 
No, no es poden activar el vals des de l'estranger, ni tampoc amb números de telèfon mòbil estrangers. Tampoc es pot accedir al web.

- Fins quan es poden adherir a la plataforma els comerços interessats?
Els comerços s'hi poden adherir fins al 31 d'octubre del 2023, en aquesta pàgina. 
  - Per què no reben els diners directament les escoles? 
En molts casos, són les escoles les que compren el material, però en molts altres les famílies han de pagar una quota.
Davant la pregunta de si s'ha plantejat la possibilitat que poguessin rebre l'ingrés directament els centres, com han reclamat desenes d'AFA d'escoles públiques, la resposta del Departament és que es tracta d'una ajuda per a les famílies. 

- Per què no s'hi inclou la compra de xandalls o altra roba escolar?
Segons la Generalitat, s'han exclòs de la campanya els àmbits de la roba i el calçat perquè tenen un abast molt ampli i es vol centrar la iniciativa en el material escolar. 
  - Aquesta ajuda es repetirà l'any que ve o pot arribar a secundària? 
De moment aquest compromís és per a aquest any i només per a primària per fer front a la pujada de preus.
  ARXIVAT A:
EDUCACIÓ 
compartir a Facebook
compartir a X
EL MÉS LLEGIT
Rànquing
Què explica la diferència de resultats a l'informe PISA en escoles i instituts similars
Gratuïtat del túnel del Cadí: la Generalitat en revisarà els criteris per agilitzar els tràmits
Viu 5 anys en un hotel de Nova York sense pagar i reclama que n'és el propietari
Detecten un cas de pesta negra als Estats Units: com es transmet i com s'ha de tractar
Una empresa de Begur gasta més de 3 milions de litres d'aigua per omplir piscines
* Dades de les últimes 24h
AVUI ÉS NOTÍCIA
Què explica la diferència de resultats a l'informe PISA en escoles i instituts similars
Mireia Rom Salvador
Eleccions a Galícia: per què les pot guanyar Pedro Sánchez tot i perdre-les
De Politkóvskaia a Navalni: la llista de rivals de Putin morts en estranyes circumstàncies
TV3
Catalunya Ràdio
Notícies
Esports
EL MÉS LLEGIT
EL MÉS VIST
EL MÉS ESCOLTAT
El més llegit de Notícies
Viu 5 anys en un hotel de Nova York sense pagar i reclama que n'és el propietari
L'assassí de tres germans a Madrid mata el company de cel·la i ho comunica per l'intèrfon
Mor Aleksei Navalni, l'opositor rus aïllat en una presó de l'Àrtic
Detecten un cas de pesta negra als Estats Units: com es transmet i com s'ha de tractar
Alliberen Linito, un mico caputxí que ha viscut 35 anys engabiat en un pis a Barcelona
Desmuntar anys de vida d'avui per demà: fan fora els usuaris d'un càmping de Coma-ruga
El detingut per la brutal agressió al metro ja hauria atacat altres dones abans
Què explica la diferència de resultats a l'informe PISA en escoles i instituts similars
Detinguts per enviar al súper les filles, de 6 i 8 anys, gairebé nues i brutes a Palència
Gratuïtat del túnel del Cadí: la Generalitat en revisarà els criteris per agilitzar els tràmits


* Dades de les últimes 48h
ALTRES INFORMACIONS:
Vosaltres mateixosLa travessaÚltimes notíciesCalendari laboral 2022 i 2023Calendari escolar curs 2022-2023Ajuda Lloguer JovesEstalvi factura llum i gasMés temesAixò no és SuèciaPel·lícules
Enllaços
NOTÍCIES
ESPORTS
Corporatiu
El grup
Transparència
Responsabilitat social
Fundació La Marató
Premsa
Publicitat
Vendes internacionals
Presentació de projectes
Espai Proveïdor - Client
Perfil del contractant
Còpia i Venda d'imatges
Botiga
Selecció de personal
Càsting
Contacta'ns
Atenció a l'audiència
Com veure'ns i escoltar-nos
Visita'ns
Llengua
Promoció de la llengua
És a dir
Espai de l'aranès
Bon dia. Directori de mitjans en llengua catalana
Llibre d'estil
Troba'ns a
Mòbils i tauletes
Televisions connectades
Ajuda plataforma 3Cat
Avís legal
Cookies
Delegat de protecció de dades
Accessibilitat
Mapa web
© 3Cat