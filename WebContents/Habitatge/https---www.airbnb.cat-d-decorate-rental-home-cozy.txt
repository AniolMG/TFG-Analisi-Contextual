ResumConfiguracióSeguretatAspectes econòmics Get Started HOSPITALITAT Transforma la teva llar en un espai còmode i acollidor gràcies als 5 secrets que comparteixen aquests experts en disseny Un espai ben net amb tocs locals pot fer que el teu anunci a Airbnb destaqui per sobre de la resta. Pots incorporar algunes millores senzilles de disseny al teu allotjament i de ben segur que t'ajudaran a incrementar les puntuacions, l'índex d'ocupació i els preus per nit. Per ajudar els amfitrions a esbrinar com donar un gir estètic als seus allotjaments sense que els costi un ull de la cara, hem parlat amb quatre dissenyadors l'obra dels quals ha estat destacada a revistes de disseny de renom. Hem recopilat aquests senzills consells que t'ofereixen per millorar l'estètica del teu espai. Decora amb autenticitat És probable que l'hoste hagi reservat la teva propietat just després de decidir on volia anar de viatge. Per fer que la seva estada sigui memorable, considera decorar l'allotjament amb elements característics de la teva regió. «Si l'allotjament és a Madrid, pots incorporar rajoles ceràmiques d'origen espanyol», recomana Robin Henry, de Robin Henry Studio, amb seu a Manhattan. A una masia de muntanya, pots decorar el teu espai amb elements de l'exterior, com ara branques d'arbres perennes o ramells de grèvol. Si et centres en els serveis que poden ser útils per als hostes (com ara una catifa de pèl davant de la xemeneia en un apartament de muntanya o una selecció de tes ben presentada), pots aportar tocs decoratius que, alhora, fan que l'espai sigui més còmode i acollidor d'una forma natural i consistent amb l'entorn. «Si el teu allotjament és a Maine —comenta—, una olla antiga on tradicionalment es cuinava la llagosta pot fer tant d'objecte decoratiu com d'estri de cuina». Els petits detalls poden crear la sensació d'estar a un espai d'alta gamma Comença per col·locar roba de llit blanca. «La gent associa la roba de llit blanca amb la netedat», explica la Cynthia Ferguson, de Cynthia Ferguson Designs, amb seu a Toronto. Si vols afegir un toc alegre, afegeix-hi uns coixins o una manta de colors. Això ajudarà a fer que l'habitació es vegi neta i acollidora. Hi ha moltes altres maneres senzilles d'oferir un servei de primera com a amfitrió. Al bany, col·loca sempre un rotlle nou de paper higiènic. «Una barra petita de sabó artesanal pot aportar un toc de luxe i té un cost mínim», explica la Maria Crosby, de Crosby Designs LLC, a Washington. Si bé un arranjament floral fresc pot tenir un preu prohibitiu, pots optar per col·locar gerros individuals que continguin només una o dues flors. «Sigui una hortènsia, una rosa o uns crisantems, el detall causarà una bona impressió», diu la Maria. «De vegades, els amfitrions volen anar un pas més enllà», diu la Maria. Per a la casa de platja d'un client a Sea Island, a Geòrgia, va comprar uns barnussos a bon preu a Ikea i hi va brodar el número de casa al darrere. «És un detall molt divertit que, a més, envia un subtil missatge: "Si us plau, no em robis els barnussos!"», assenyala la Maria. «Tot i això, com que són d'Ikea, si ho fessin no suposaria una gran inversió». Per crear un bon disseny s'ha de tenir bon gust, no molts diners De vegades tan sols amb un element interessant, bonic o excèntric pots compensar el mobiliari més senzill. «Potser pots col·locar a terra una catifa marroquina d'un color turquesa alegre o un para-sol japonès que faci de llum», aconsella en Michael Adams, fundador de l'Adams ID de Brooklyn i veterà del programa de televisió Top Design de la cadena estatunidenca Bravo. «Alguna cosa que sorprengui gratament els hostes». Els decoradors acostumen a trobar aquests objectes als llocs de subhasta en línia. Altres vegades, és simplement qüestió d'utilitzar algun element d'una manera inusual. La Maria s'ha adonat que penjar a la paret un objecte poc conegut o que introdueix un tema de conversa, com ara un esportí o cofí —un cabàs pla, d'espart, usat tradicionalment per a premsar l'oliva i filtrar l'oli— sovint és tan atractiu com una obra artística i molt més econòmic. “ «De vegades un element interessant, bonic o excèntric pot compensar el mobiliari més senzill». Ordena, ordena i ordena Michael Adams recomana plantejar-se una pregunta molt senzilla que tots els amfitrions d'Airbnb poden fer-se: «Voldries que la teva mare veiés això?» Si la resposta és «no», considera desfer-te de l'element en qüestió. Posar ordre al bany i a la cuina és especialment important. «Si la cuina es veu neta, probablement sentiràs que tot l'allotjament és net», diu Ferguson. La importància d'una bona il·luminació L'ambient és un terme que en general costa molt definir, i no parlem de crear-lo a casa teva. Tot i això, tothom se n'adona quan arriba a un lloc on l'ambient és realment espectacular. La Maria assegura que el primer pas per crear un ambient que millorarà les teves avaluacions és utilitzar llums de peu i de taula en comptes de llums de sostre, que poden crear ombres poc atractives. Per sorprendre encara més els hostes, pots comprar un interruptor de control remot, que trobaràs a moltes botigues d'elements per a llar, perquè puguin il·luminar una habitació sencera amb un sol gest. Trobar el teu estil i crear l'atmosfera que més t'agrada a cadascuna de les habitacions pot semblar tot un repte. Pensa en la teva ubicació, mantingues-ho tot net i ordenat, i barreja una mica els elements combinant objectes divertits i inusuals amb els més comuns: així podràs fer destacar el teu allotjament! Més informació sobre com allotjar hostes D'arrendador a amfitrió feliç Descobreix com una parella va incrementar els seus ingressos de lloguer en un 70 % Més informació Suggeriments per als amfitrions d'Airbnb a l'hora de rebre la primera reserva Tot a punt per donar la benvinguda al teu primer hoste? T'oferim uns suggeriments per aconseguir reserves. Més informació Introducció: converteix-te en amfitrió Introducció al funcionament d'Airbnb Més informació Converteix-te en amfitrió avui Comença Ajuda Centre d'ajuda AirCover Contra la discriminació Ajuda a la discapacitat Opcions de cancel·lació Denuncia problemes al barri Activitat com a amfitrió Fes Airbnb a casa AirCover per a amfitrions Recursos per a l'amfitrió Fòrum comunitari Com fer d'amfitrió responsable Assisteix a una classe gratuïta per a amfitrions Airbnb Sala de premsa Funcions noves Treballa amb nosaltres Inversors Targetes regal Airbnb.org: estades d'urgència © 2024 Airbnb, Inc.·Privacitat·Condicions·Mapa del lloc·Dades de l'empresa Català (ES) € EUR