Inicio Vendre Llogar Qui som Blog Contacte ¿Cuánto vale mi casa? Com preparar casa teva per vendre-la Autor: Santiago García Preparar la teva casa abans de posar-la a la venda t’ajudarà a obtenir més diners i a escurçar el procés. Si ja has pres la decisió de vendre, et recomano iniciar aquest viatge amb un 100% d’intenció i bolcar-te en preparar-la tan bé com et sigui possible. Sovint vivim a la casa que volem vendre, tenim fills i treballs exigents, cosa que pot fer-nos caure en la temptació de posar-la a la venda sense preparar-la prèviament. Recolzant-nos en la falsa creença que en el futur, si cal, podrem corregir sense conseqüències. La veritat és que no podràs obtenir un bon resultat si el teu habitatge no està preparat o l’has preparat inadequadament. Tard o d’hora, això et portarà a retirar la publicitat per fer-la de nou, havent-la preparat degudament. Quan ho facis, li enviaràs al comprador aquest missatge: Estava provant, però ara sí que tinc la necessitat real de vendre. M’he pres totes aquestes molèsties preparant la meva casa només perquè a tu t’agradi. Estic vivint de puntetes, vull vendre ja i poder viure còmodament a la meva nova casa. Per descomptat, el teu comprador prendrà avantatge amb això, i si sent que no pot beneficiar-se de la teva situació, probablement perdrà interès en la compra. Contràriament, si surts al mercat de la forma adequada, tenint cura de tots els aspectes de la venda, començant per aquest, el de la preparació, et serà molt més fàcil assolir els teus objectius. A continuació, et dono a conèixer els cinc punts clau per a preparar la teva propietat de la millor manera, així com alternatives perquè, en cas que sigui el teu habitatge habitual, puguis fer-ho alterant el mínim possible el normal desenvolupament de la teva vida. Table of Contents 1. Despersonalització 2. Potenciació 3. Manteniment 4. Neteja 5. Olor 1. Despersonalització Retira fotografies, records i excés de decoració. La teva casa ha de projectar un ambient neutre. Això fomentarà que el comprador es visualitzi vivint-hi. Aclareix els banys i la cuina. Una cuina o bany clars subcomuiquen un ús menys intensiu i espai de suficient per emmagatzemar les coses. Una cuina o bany replet evoquen el missatge oposat. Si no vius a la propietat, pots retirar les teves coses personals i avançar feina buidant calaixos i armaris, així el teu comprador podrà obrir-los per veure el seu estat i fer-se una idea de la seva capacitat. Si vius a la propietat i no disposes d’un lloc on guardar les teves coses, pots reorganitzar calaixos i armaris per donar cabuda a tot el que no sigui imprescindible per al teu dia a dia. També és important que mantinguis el més ordenat possible tot el que quedi a la vista. Evita decorar casa teva parant taula, mostrant menjars o begudes, col•locant mobles de cartó en habitacions buides i col•locant flors en llocs on no n’hi solen haver. La preparació de casa teva ha de passar totalment desapercebuda. La qual cosa em porta al següent punt. 2. Potenciació Al teu comprador no li vendràs flors. Amb aquesta afirmació vull donar-te perspectiva. Venedor: Wow! Casa meva es veu com en una revista! Compradors: Què ens volen vendre? Si decideixes contractar un servei de home staging, has d’assegurar-te que l’empresa que has triat és experta en vendre i que l’equip de vendes participa activament en la preparació dels habitatges. Al meu entendre, perquè el home staging funcioni ha de ser indetectable. Aquest servei pot crear confusió, ja que en moltes ocasions, un servei amb un preu alt, inclou poc material, però l’adequat, mentre un de baix cost, pot arribar a incloure moltíssims elements. Partint que un mal home staging causa un efecte negatiu sobre la venda, si vols dur a terme la compravenda com particular fent-li front, et recomano invertir en un home staging de qualitat o no invertir en absolut. Si el teu pressupost total per a preparar el teu habitatge és baix, millor guarda els teus diners per… 3. Manteniment El que al teu cap són cents d’euros, al del teu comprador són mils. Restar les petites reparacions del preu de venda mai és una bona idea. Repara, reposa i ajusta qualsevol element que ho requereixi. Assegura’t que les finestres tanquen correctament, que les persianes completen tot el recorregut sense sorolls, que no hi ha taques ni cops a la paret, renova les juntes dels enrajolats on calgui, renova la silicona on ho creguis necessari i canvia les gomes de la mampara de la dutxa si s’han tornat groguenques. La relació cost / benefici d’aquestes petites accions és excel•lent. Un cop realitzat aquest manteniment seguirem amb la… 4. Neteja Neteja i neteja sobre net. No oblidis les juntes de les rajoles, les persianes, les guies de les finestres i els interruptors. La teva casa es veurà com nova i ja només et faltarà acabar la preparació amb l’últim i més important punt. L’… 5. Olor L’olfacte és el sentit més irracional i que més pes té en la presa de decisions. Això vol dir que si el teu comprador detecta una olor que al seu pare no és agradable, perdrà l’interès en la compra sense saber realment per què. No dic que casa teva faci mala olor ni molt menys! Cada casa té la seva olor particular, en unes és més suau i en altres més intens. Una olor a la qual ens acostumem i deixem de percebre, però no per això desapareix. Reduir-la és senzill. Renta els teixits i ventila amb més freqüència durant el període que duri la venda, fes-ho sobretot abans de les visites. Nota: Evita ambientadors. Llevat que comptis en un assessor de venda i aquest pugui recomanar una olor concreta per a una visita en particular, evita’ls. Sense haver obtingut la informació adequada del comprador, tractar d’endevinar que olor influirà positivament en l’experiència de la visita, basant-nos en els nostres gustos, és un error comú però fàcil d’evitar. Si apliques aquests consells en mesura del possible, ja venguis pel teu compte o no, gaudiràs d’un viatge més curt i un camí més planer. Vull dir-te que t’he ofert aquesta informació basant-me en resultats obtinguts en el passat per bclever realty Agència d’optimització immobiliària, una empresa que treballa a resultats, sense permanència i cobrant únicament part del valor aportat a la venda. Sent aquesta una empresa tan allunyada d’una agència immobiliària, no és d’estranyar que el que acabes de llegir t’hagi pogut sonar, si més no, diferent del que les agències immobiliàries et diuen que has de fer, de manera que et recomano sempre treure les teves pròpies conclusions basant-te en les teves investigacions i en el sentit comú, abans d’aplicar els consells que jo o algú més pugui donar-te. Valoro moltíssim el teu temps i t’agraeixo que n’hagis destinat a llegir aquesta guia. Espero que et sigui útil. Marc Ortiga Ciurana bclever realty ¿Necesitas ayuda? Envía tu consulta a nuestro equipo de expertos Enviar consulta Santiago García, el autor Director del Departamento de Marketing y Comunicación de bclever, Santi siempre está buscando nuevas formas de ayudar a los propietarios apoyándose en sus más de 10 años de experiencia en negocios online. Leer más Enllaços d’interès Vendre pis a Reus o Tarragona Llogar pis a Reus o Tarragona Recursos gratuïts Contacta amb bclever realty bclever realty Passeig Sunyer, 28, local 4 43202, Reus, Tarragona De 9:00 a 13:00 i de 16:00 a 20:00 info@bcleverrealty.com Política de privacitat | Política de cookies | Avís legal