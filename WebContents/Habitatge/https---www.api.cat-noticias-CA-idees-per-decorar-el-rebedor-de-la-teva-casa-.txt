TOP POSTS RAONS PER LES QUALS INVERTIR, O NO, EN... VIVIENDA API HIPOTECAS DECORACIÓN CURIOSIDADES MÀRQUETING IMMOBILIARI API INFO VOLVER AL PORTAL API.CAT Home Decoración Idees per decorar el rebedor de la teva casa Decoración IDEES PER DECORAR EL REBEDOR DE LA TEVA CASA August 26, 2014 0 comment 2 (40%) 1 vote El rebedor és l’entrada a casa teva, el primer que es veu. És el que dóna la benvinguda als convidats i la primera sensació que tindràs tu quan entris per la porta cada dia. Per aquest motiu és important que tinguis un rebedor agradable i bonic, que et transmeti bones sensacions quan arribis a casa, el reducte de pau particular que tots necessitem. A api.cat et donem algunes idees perquè decoris el rebedor de la teva casa a Mataró. Pren nota! Decorar un rebedor gran Si tens un rebedor ampli, felicitats!, no saps la sort que tens i la quantitat de coses que pots fer per decorar-lo al teu gust. En general, intenta aprofitar l’espai però sense recarregar-lo. Pots posar un petit sofà o unes butaques tipus sala d’espera, una catifa t’ajudarà a delimitar l’espai i un moble consola majestuós amb objectes decoratius marcarà el que és l’entrada pròpiament dita del passadís. Amb un penja-robes i un mirall per donar-te un últim cop d’ull abans de sortir, faràs que tingui calidesa i utilitat. També pots apostar per idees com posar una bicicleta antiga de manera decorativa o simplement aprofitar l’espai per guardar la teva. Decorar un rebedor estret Tenir un rebedor estret i llarg és un clàssic en molts pisos, però això no significa que no hi hagi opcions de decorar-lo de manera que quedi bonic i tingui utilitat. Per exemple el de la imatge, una senzilla banqueta arramblada contra la paret i un penja-robes- prestatgeria penjada a certa altura et permetrà, d’una banda, donar-li utilitat a l’espai i per l’altre, donar-li calidesa si utilitzes fusta i tons terra. Si el teu problema és que el rebedor a més d’estret és molt petit, opta per un moble que sigui petit, pràctic i decoratiu alhora. Complementat amb una catifa original i un penja-robes dempeus o de paret aconseguiràs el mateix efecte. Decorar un rebedor amb estil rústic Com ens agrada l’estil rústic!, res com la fusta i els colors terra per transportar-te a la pau de la naturalesa a la teva pròpia casa. Si a més, vius en una ciutat i la resta de la decoració acompanya, serà un oasi enmig de l’asfalt. La norma principal és que el mobiliari sigui de fusta i les parets de colors càlids com el beix, un blanc trencat o un gris suau. Els objectes decoratius que posis seran crucials; intenta que hi hagi algun cistell de vímet, espelmes, una catifa de fibra de jute i unes alfàbies de vidre. Decorar un rebedor amb estil escandinau L’estil escandinau s’ha posat de moda des de fa uns anys i el color blanc, ha tornat amb més força que mai en la decoració. És un estil que aporta calidesa i molta llum i que combina amb gran encert objectes de disseny moderns amb d’altres més rústics. Per crear el teu rebedor nòrdic, aposta per mobles de fusta blancs, una catifa amb figures geomètriques i objectes decoratius de disseny. T’han agradat les nostres idees per decorar el rebedor de la teva casa? Foto 1: Pinterest Foto 2: Pinterest Foto 3: Pinterest Foto 4: Pinterest Foto 5: Pinterest Foto 6: Pinterest 0 comment 0 ANNA GAYA previous post SI ET VOLS COMPRAR UN PIS D’OBRA NOVA, T’INTERESSA L’ASSEGURANÇA DECENNAL next post ÉS LEGAL COMPARTIR INTERNET AMB ELS MEUS VEÏNS? YOU MAY ALSO LIKE DESCOBREIX EL FENG SHUI PER LA CAMBRA DE... March 13, 2015 DOSSIER LLITS AMB COBRICEL April 17, 2014 COM ORGANITZAR UN ARMARI “NOMÉS PER A HOMES” March 21, 2016 LEAVE A COMMENT Disculpa, heu d'iniciar la sessió per escriure un comentari. IDIOMAS Español Catalán Pisos amb balcó a Sabadell Els millors pisos amb balcó a Sabadell per a que trobis l'habitatge que busques venda de duplex Els millors dúplex en venda a Barcelona Venda d'àtics a Barcelona Descobreix els millors àtics en venda a Barcelona ENTRADES RECENTS Com contribuir amb l’ecologia a casa? La decoració de les habitacions infantils Raons per les quals invertir, o no, en una plaça de garatge Elements que augmenten el valor de l’habitatge Noves formes de viure: el cohousing FACEBOOK TWITTER GOOGLE + LINKEDIN © api.cat Noticias - api.cat 2018 BACK TO TOP