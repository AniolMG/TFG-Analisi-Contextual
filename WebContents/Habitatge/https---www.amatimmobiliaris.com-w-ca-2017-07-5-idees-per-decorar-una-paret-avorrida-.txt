PROPIETATS SERVEIS AMAT LUXURY QUI SOM TREBALLAR A AMAT BLOG VÍDEOS CONTACTE ADMINISTRACIÓ ONLINE CATALÀ Amat Immobiliaris > Arquitectura i decoraciótitle_li=Consells > 5 idees per decorar una paret avorrida 5 idees per decorar una paret avorrida 24/07/2017 Decorar un immoble no significa necessàriament invertir una gran quantitat de diners o comprar nous mobles. Una simple acció, com decorar una paret pot ajudar, i molt, a canviar l’aspecte d’una habitació, del menjador o, fins i tot, d’un bany! Aquí et mostrem 5 idees fàcils i ràpides per donar un nou aire a la teva llar. Mira! 1 – Miralls per donar amplitud Aquesta és una tendència actual que s’ha estès a moltes llars. Com els immobles cada vegada són més petits, col·locar un mirall en una de les parets de l’estança dona la sensació d’amplitud. A més, és una manera original de decorar si escollim un marc maco i original. També influiran les mides del mirall i la seva silueta. No cal que sigui quadrat o rectangular, i si t’atreveixes amb alguna forma indefinida? Font: Pinterest 2 – Vinils amb frases originals Sobre tot a les habitacions infantils, els vinils són un recurs molt bo. Dibuixos, colors, lletres, frases,… són algunes de les opcions que aquest material ofereix per poder millorar la decoració de la paret. Tot i que sembla un procés fàcil de col·locació, s’ha de fer amb molta cura i paciència ja que és important que quedi ben col·locat, evitant arrugues, recte i alineat. Per treure’l ja és un altre tema! Font: Pinterest 3 – Paper de paret Fa anys totes les habitacions s’havien d’empaperar. Ara, torna la moda i, per sort, tenim milers d’opcions per escollir. En aquest cas, hem escollit un paper amb el mapamundi com a motiu, que encaixa molt bé en una habitació d’adolescent, per exemple. També hi ha de relleu, textures i tots els color imaginables. Per la seva col·locació seria important comptar amb ajuda d’alguna persona que en sàpiga. No volem fer malbé el paper o que quedi malament! Font: Pinterest 4 – Quadres i fotografies Aquest és un recurs que ofereix moltes possibilitats i on l’aspecte final dependrà de l’estil de cada persona. En aquest cas, el gust personal influirà de prop en la decoració de l’habitació donant un aspecte més seriós, familiar o modern. Es poden escollir quadres o marcs de diferents mides, fotografies en blanc i negre, en color, de la família o de diferents motius. Es pot jugar amb la simetria o amb el desordre per aconseguir un ambient determinat. Font: Pinterest 5 – Plats o estovalles individuals rodones Com amb els marcs de fotografies, la decoració amb aquests elements té moltes possibilitats. Tot dependrà de la mida, el color, la textura, el material i la disposició dels plats o estovalles individuals. Això sí, haurà d’haver un motiu en comú per tal que el conjunt estigui harmonitzat! Font: Pinterest ← → Categories Altres Arquitectura i decoració Consells L'usuari pregunta Eficiència energètica Novetats per la Renda 2023 Novetats en la reducció del rendiment net Sobre nosaltres Oficines Sant Just Desvern Sant Cugat del Vallès Barcelona Contacte (+34) 934 803 400 info@amatimmo.cat Política de Privacitat Amat Immobiliaris des de 1948.