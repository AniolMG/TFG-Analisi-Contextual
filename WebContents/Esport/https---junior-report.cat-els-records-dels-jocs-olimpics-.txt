Gestionar el consentiment de les cookies Utilitzem cookies pròpies i de tercers per a fins tècnics, analítics i de publicitat per personalitzar el contingut i els anuncis, oferir funcions de xarxes socials i analitzar el trànsit. Pots acceptar totes les cookies prement el botó "Acceptar" o configurar-les prement el botó "Configurar". Per a més informació clica aquí. Acceptar Configurar 25 març 2024 Junior Report Aula Newsletter Contacte CAT Subscriu-te Login Inici Món Societat Cultura Ciència Esports IniciEstiu ESTIU Els rècords dels Jocs Olímpics Per Junior Report 16 de juliol de 2021 Els rècords olímpics creen molta expectació durant els Jocs. (Sonia Troitiño) Només hi ha una sensació comparable a guanyar una medalla d’or a les Olimpíades: batre un rècord olímpic davant de milions d’espectadors Els Jocs Olímpics eren una competició esportiva en la qual ciutats-estat de l’Antiga Grècia s’enfrontaven en diferents proves: carreres, salt de longitud, llançament de disc, lluita, carreres de carros… Es van celebrar durant més de mil anys, entre el segle VIII a.C. i el segle IV d.C., quan van ser prohibits perquè es consideraven pagans. Segles després, un grup de visionaris liderats pel francès Pierre de Coubertin van decidir recuperar aquesta tradició. Els primers Jocs Olímpics de l’era moderna es van jugar a Atenes el 1896. Havien passat més de mil anys, però l’esperit olímpic continuava més viu que mai. En 125 anys d’història les disciplines i proves esportives han canviat, però algunes tradicions encara es mantenen. Els nou esports que es van disputar a Atenes 1896 segueixen al programa olímpic de Tòquio 2020: atletisme, ciclisme, esgrima, gimnàstica, halterofília, lluita, natació, tennis i tir. En uns Jocs Olímpics, la sensació de guanyar una medalla d’or només és comparable a batre un rècord olímpic. Fem un repàs als rècords històrics més recordats dels Jocs. Els més ràpids del món Gairebé 3.000 anys després de les primeres Olimpíades, les carreres d’atletisme continuen sent una de les proves més emocionants. Serà perquè els atletes posen a prova la capacitat física del cos humà i desafien els límits del que sembla possible i impossible. A Londres 2012, el jamaicà Usain Bolt va passar a la història per córrer els 100 metres llisos en 9,63 segons i gairebé aconsegueix superar el rècord mundial que ell mateix va establir el 2009, amb 9,58 segons. Els Jocs de Tòquio 2020 seran els primers sense Bolt, després d’anunciar la seva retirada. En la competició femenina, la corredora estatunidenca Florence Griffith Joyner manté els rècords olímpics aconseguits als JJOO de Seül 1988 als 100 i 200 metres llisos. Les proves més antigues Els esports i disciplines que es disputen als JJOO poden variar d’una edició a una altra. A Tòquio 2020, per exemple, s’han introduït nous esports per atreure al públic més jove, com skateboard, escalada o surf. No obstant això, alguns esports que ja es disputaven fa milers d’anys s’han mantingut als Jocs moderns dins de la prova d’atletisme, com el salt de longitud, el llançament de disc o el llançament de javelina. No hi ha registres dels rècords aconseguits a l’Antiga Grècia, però se sap que els atletes guanyadors es convertien en veritables herois i es componien poemes i cançons en el seu honor. En l’actualitat, sí que existeix una classificació amb els rècords olímpics en aquestes disciplines. Esportistes de rècord Alguns esportistes han deixat escrit el seu nom a la història dels Jocs Olímpics per les seves actuacions memorables. La romanesa Nadia Comaneci es va convertir en la primera gimnasta a aconseguir un 10 en unes Olimpíades, quan tan sols tenia 14 anys, als JJOO de Mont-real 1976. El nedador estatunidenc Michael Phelps és l’esportista amb més medalles olímpiques de la història: entre Atenes 2004 i Rio de Janeiro 2016 va guanyar 28 medalles (23 d’or). Durant aquest temps també va batre diversos rècords olímpics i encara conserva el millor temps a les categories de 200 metres lliures, 200 metres papallona, 200 metres estils, 400 metres estils i a les tres proves de relleus. D’altra banda, a Londres 2012 la selecció de bàsquet dels Estats Units va anotar contra Nigèria el resultat més alt de tots els temps: 156-73. L’equip comptava amb grans estrelles de la NBA com Carmelo Anthony, Kevin Durant, Kobe Bryant… El futbolista brasiler Neymar té un rècord d’allò més curiós: el gol més ràpid de la història olímpica, en marcar a la semifinal entre el Brasil i Hondures només 14 segons després que comencés el partit. Va ser a Rio de Janeiro 2016 i jugava a casa. El suec Oscar G. Swahn (1847-1927) va competir en tres edicions dels JJOO i va guanyar sis medalles a la categoria de tir al cérvol (una prova que es va eliminar a mitjan segle passat). Seu és el títol d’esportista olímpic de més edat: 72 anys. Cada dia seleccionem una notícia, n’expliquem el context i dissenyem materials perquè estudiants de tot el món puguin llegir, debatre i opinar sobre l’actualitat a classe. Subscriu-t’hi! Share FacebookTwitterWhatsApp Copy URL ÚLTIMES NOTÍCIES CIÈNCIA Trasplantament pioner al món AIGUA Aigua: el nostre recurs més preuat NOTÍCIA DEL DIA Comença la primavera MÓN La fam colpeja Gaza MÓN Putin revalida el seu mandat -Contingut patrocinat - Subscriu-te Partners: Associats a: Avalats per: Subvencionat per: © 2022 Una iniciativa de Blue Globe Media Aviso legal Política de privacidad Contacta con nosotros