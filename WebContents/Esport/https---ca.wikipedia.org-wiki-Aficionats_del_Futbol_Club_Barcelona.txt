Cerca Crea un compte Inicia la sessió Contingut amaga Inici Culer Etimologia Massa social Penyes Activitats més freqüents de les penyes Nombre de penyes Nombre de penyes per ubicació Evolució del nombre de penyes Referències Vegeu també Aficionats del Futbol Club Barcelona 6 llengües Pàgina Discussió Mostra Modifica Mostra l'historial Eines Aquest article (o secció) és manifestament incomplet. Ajudeu a desenvolupar-lo de manera que l'exposició de conceptes o idees sigui coherent, o com a mínim sigui un esborrany amb una estructuració acceptable. Aficionats del Futbol Club Barcelona Tipus grup d'humans Part de FC Barcelona Geografia Estat Espanya Lloc web fcbarcelona.cat… Culer[modifica] Els seguidors del Futbol Club Barcelona són anomenats barcelonistes o blaugranes. Popularment, són sovint coneguts com a culers.[1] Etimologia[modifica] L'origen del nom es deu al fet que en els inicis del Barça, el primer camp de futbol en el qual jugava, situat en el carrer Indústria de Barcelona, no tenia graderies. Els aficionats, doncs, s'asseien a la part alta del mur que envoltava el camp, de manera que la gent que caminava pel carrer en un dia de partit, tan sols veia una filera de culs. Encara que el club va canviar d'estadi dues vegades fins a l'actual, el sobrenom ha perdurat i ha esdevingut un mot d'ús corrent pels aficionats del Barça.[2] Tot i la identificació del club amb la ciutat de Barcelona inicialment i, amb el pas dels anys, amb Catalunya, la globalització viscuda a partir dels darrers decennis del segle xx ha comportat el coneixement de l'entitat i dels valors que defensa arreu del món. Això ha determinat que sigui seguit i admirat per milions de persones i que esdevingui una icona d'abast mundial. Massa social[modifica] Una de les principals característiques distintives del FC Barcelona és la seva naturalesa jurídica: és un dels quatre únics clubs professionals d'Espanya (juntament amb Reial Madrid, Athletic Club i CA Osasuna) que no és una Societat anònima esportiva (SAD), conservant des dels seus orígens el seu caràcter d'associació esportiva sense ànim de lucre, la propietat del qual recau en els seus socis. En aquest sentit, l'òrgan suprem de govern de l'entitat és l'Assemblea i els socis elegeixen el president per sufragi universal directe.[3] Al juny de 2022 el FC Barcelona registrava al voltant de 143.000 socis, una xifra que el situa com el desè club de futbol amb més associats del món.[4] Així mateix, és el club espanyol amb més abonats: 83.116 al setembre de 2019,[5] per davant dels aproximadament 61.000 del Reial Madrid.[6] A la temporada 2010-11, el club va aconseguir ingressos propers als 51 milions d'euros per conceptes de socis i abonats.[7] L'afició pel club ha arribat al punt que una parella belga ha posat el nom de Barça com a nom de pila al seu primer fill, que a més han fet soci del club, el 19 de juliol del 2010 via Internet amb el número 185.508. Es tracta de Barça Beeckman, nascut el 26 d'abril del 2010 a Sint-Truiden, ciutat de Bèlgica. Segons el web del FC Barcelona, Barça Beeckman és el primer soci que es diu com l'equip i no tenen constància que ningú més al món es digui així.[8] Actualment, segons un estudi alemany, el Barcelona és el club amb més seguidors a Europa.[9] Penyes[modifica] Vegeu també: Penyes barcelonistes i Categoria:Penyes barcelonistes Les penyes són una part molt important del barcelonisme, La primera d'elles fou la Penya Solera de Castellar del Vallès fundada l'any 1946.[10] En 2023 hi ha constituides 1.265 penyes amb 170.000 penyistes,[11] mentre en 2006 eren 1.333 penyes actives i 165.000 penyistes,[10] formades com a associacions independents sense ànim de lucre, amb la finalitat de mantenir i projectar el sentiment i la història del club arreu del món. D'altra banda, també ajuden a fomentar la germanor entre els seus socis i simpatitzants mitjançant les diferents activitats que realitzen al llarg de l'any. Un cop l'any el club juntament amb una penya organitzen la trobada mundial de penyes (normalment, el setembre o l'octubre). Altres trobades, com les de zona o organitzades per diferents motius, són comunicades també al club, el qual envia un o més representants. Els grups de suport més destacats[cal citació] son la degana i ja desapareguda Penya Solera, Sang Culé, Penya Almogàvers, Boixos Nois i Dracs 1991 Supporters. Els Boixos Nois son un d'grup radical de suport fundat el 1981.[12] La Comissió Estatal contra la Violència els declarà grup radical violent en 2019, prohibint-ne l'exhibició de simbologia en els camps de futbol.[13] Els Casuals, presumptament liderats per Ricardo Mateo Lucho,[14] van enfocar la seva activitat al crim organitzat durant la dècada de 1990 i la dècada de 2000 dedicant-se a la seguretat de clubs nocturns, tràfic de drogues i robatoris a narcotraficants, pallisses i apunyalaments per encàrrec, entre d'altres.[15] Activitats més freqüents de les penyes[modifica] Desplaçaments tant al Camp Nou com als camps de fora per animar el Barça. Visualització col·lectiva dels partits del Barça per televisió a la seva seu social. Participar en les diferents trobades, organitzar conferències, aniversaris, xerrades i col·locació de la placa amb el seu escut al Camp Nou. Creació d'equips de futbol o d'altres esports, especialment en categories juvenils i de manera amateur. Celebració d'actes per recaptar fons per tasques solidàries. Nombre de penyes[modifica] Nombre de penyes per ubicació[modifica] Informació relativa de setembre del 2007:[16] Països Catalans Àmbit 1 Actives Barcelona Oriental 38 Barcelona Occidental / Hospitalet 46 Barcelonès Nord 14 Vallès Oriental 22 Vallès Occidental 20 Maresme 24 Baix Llobregat 36 Alt Penedès / Anoia / Garraf 29 Bages / Berguedà / Cerdanya 32 Osona / Ripollès 14 Girona Nord 16 Girona Sud 28 Tarragona Central 32 Terres de l'Ebre 38 Lleida Sud 46 Lleida Nord 21 Catalunya Nord i Andorra 5 Illes Balears 28 Castelló 34 València 52 Alacant 48 Total 626 Espanya Àmbit 2 Actives Andalusia Oriental 129 Andalusia Occidental 84 Extremadura 95 Castella - la Manxa 87 Castella i Lleó 59 Canàries 27 Galícia 34 La Rioja / Aragó / Navarra 54 Madrid 18 Múrcia 37 Euskadi 13 Cantàbria / Astúries 41 Total 678 Món Àmbit 3 Actives Resta d'Europa 43 Àfrica 20 Amèrica del Nord 3 Amèrica del Sud 19 Àsia 4 Austràlia 1 Oceania 1 Total 91 Evolució del nombre de penyes[modifica] El gràfic que hauria de sortir aquí està desactivat temporalment per motius tècnics. Font: NOMBRE DE PENYES Referències[modifica] ↑ «culer». ésAdir. [Consulta: 14 març 2020]. ↑ Costa, Roger. «Per què als seguidors del Barça se'ls anomena 'culers'?». Sàpiens.cat. Arxivat de l'original el 2023-08-03. [Consulta: 14 març 2020]. ↑ «El verdadero fundador del FC Barcelona» (en castellà). Marca, 20-07-2016. [Consulta: 9 octubre 2017]. ↑ «Memòria 2021-2022» p. 130, 30-06-2022. [Consulta: 28 febrer 2024]. ↑ «El Barça pactará con la Generalitat la votación de la moción: "Se podrá celebrar, pero con seguridad"» (en castellà). rtve, 08-10-2020. [Consulta: 14 agost 2021]. ↑ «Número de abonados a los equipos de fútbol de primera división en España en la temporada 2019/2020» (en castellà). Statista - Statista European Football Benchmark 2018. [Consulta: 27 octubre 2020]. ↑ Gatius, 2012. ↑ «Barça Beeckman es el nombre del primer socio que lleva el nombre del club» (en castellà). Mundo Deportivo, 09-08-2010. [Consulta: 15 octubre 2017]. ↑ «El Barça, club preferido en Europa con 58 millones de seguidores» (en castellà). El Periódico de Catalunya, 09-09-2010. Arxivat de l'original el 15 de agosto de 2011. [Consulta: 25 juliol 2011]. ↑ 10,0 10,1 «El Barça, un club distinguido por su masa social» (en castellà), 01-11-2006. Arxivat de l'original el 2008-01-15. [Consulta: 28 setembre 2008]. ↑ «Qui Som». Confederació mundial de penyes del FC Barcelona. [Consulta: 18 setembre 2023]. ↑ Ríos Corbacho, José Manuel. Lineamientos de la violencia en el Derecho penal del deporte (en castellà). Editorial Reus, 2020, p. 143. ISBN 8429021418. ↑ «Els Boixos Nois i els Ultras Sur, declarats grups radicals violents per la Comissió Antiviolència». Esport 3, 19-03-2019. [Consulta: 26 novembre 2021]. ↑ Romero, Aitor. «La reaparició del feixisme vestit de blaugrana». La Directa, 16-07-2019. [Consulta: 26 novembre 2021]. ↑ Agulló, Sònia. «Qui són els neonazis del Vallès acusats d'organització criminal, tràfic de drogues i explotació sexual?». La Directa, 24-11-2021. [Consulta: 26 novembre 2021]. ↑ Revista Oficial del Barça núm. 28 - Setembre 2007 Vegeu també[modifica] Camp de les Corts Camp Nou Amplia FC Barcelona Bases d'informació GEC (1) Categoria: Futbol Club Barcelona La pàgina va ser modificada per darrera vegada el 17 març 2024 a les 14:29. El text està disponible sota la Llicència de Creative Commons Reconeixement i Compartir-Igual; es poden aplicar termes addicionals. Vegeu les Condicions d'ús. Wikipedia® (Viquipèdia™) és una marca registrada de Wikimedia Foundation, Inc. Política de privadesa Quant al projecte Viquipèdia Descàrrec de responsabilitat Codi de conducta Desenvolupadors Estadístiques Declaració de cookies Versió per a mòbils